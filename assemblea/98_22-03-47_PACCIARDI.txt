onorevoli colleghi, la proposta di emendamento dell'amico e collega la malfa. ( interruzione presidente terracini. onorevole pacciardi, noi stiamo trattando dell'emendamento posto in votazione) . appunto, onorevole presidente. dicevo dunque che, nel caso in cui l'assemblea non accettasse l'emendamento proposto dagli onorevoli amendola ed altri e dall'onorevole basso e altri, emendamento consistente nell'espressione repubblica democratica di lavoratori, noi proporremmo all'assemblea di votare l'emendamento dell'onorevole la malfa. ma il gruppo repubblicano concorde aderisce a votare la formula proposta dagli onorevoli colleghi che ho testè nominati: l'italia è una repubblica democratica di lavoratori. ( applausi a sinistra) . debbo dire che sono stato pregato dai segretari dei gruppi del partito socialista dei lavoratori italiani, del partito democratico del lavoro e del partito d'azione, di parlare anche a loro nome, perchè anch'essi intendono associarsi a questa formula proposta dagli onorevoli colleghi dell'estrema sinistra. è mia opinione, e non da oggi, che se qualcuno di noi potesse sempre rappresentare l'opinione comune di questi settori, la situazione politica italiana si evolverebbe notevolmente. ( vivi applausi a sinistra) . io spero di riuscirvi e vi dirò subito, con il collega la malfa, che sei i colleghi presentatori di questo emendamento avessero voluto dare alla loro formula un significato classista, nel senso stretto di questa parola, nel senso che si dà dottrinalmente a questa parola, noi non l'avremmo approvata. i colleghi presentatori dell'emendamento ne hanno sottolineato il significato. il fatto che l'espressione repubblica  democratica  precede l'attributo di lavoratori toglie ogni dubbio al significato di questa dizione: non si tratta di una repubblica classista, si tratta di una repubblica democratica. per noi, onorevoli colleghi, la repubblica non è , e nella nostra concezione non è mai stata, un mero cambiamento di forma, un mero cambiamento di insegne o di francobolli: per noi la repubblica è una profonda trasformazione della vita collettiva, della vita associata della nazione, nel senso politico, nel senso economico e sociale, nel senso morale. come noi vogliamo la repubblica libera nei suoi ordinamenti politici, libera, cioè snodata, cioè decentrata, cioè autonomistica: libera, cioè che tenda ad avvicinare lo stato al popolo, anzi che metta lo stato al servizio del popolo, anzichè il popolo al servizio dello stato, così noi vogliamo una repubblica giusta nei suoi ordinamenti economici e sociali. repubblica di lavoratori nella nostra concezione vuol dire che la legislazione futura della repubblica non sarà una legislazione per gli oziosi e per i parassiti: sarà una legislazione per i lavoratori, per tutti i lavoratori; i lavoratori del braccio, i lavoratori del pensiero, i lavoratori di ogni categoria: i contadini come gli operai, gli artigiani come i piccoli proprietari, gli impiegati, gli artisti, i professionisti, tutti coloro insomma che vivono del proprio lavoro e che non sfruttano il lavoro altrui. la repubblica, cioè , deve essere fondata sul lavoro, deve onorare il lavoro, deve essere presidiata e difesa dalle classi più numerose e più benemerite della popolazione, che sono le classi lavoratrici, e deve portare i lavoratori alla ribalta della nostra storia. votando così , onorevoli colleghi, noi siamo certi di interpretare il pensiero della scuola repubblicana italiana e del suo più degno e conosciuto alfiere: giuseppe mazzini. certo che non è il mazzini di maniera, deformato dalle classi reazionarie, e qualche volta non compreso e financo deriso dai partiti operai: è il mazzini autentico , il quale, non in frammenti ricercati faticosamente nei suoi scritti , ma nell'opera sua classica: i doveri dell'uomo, da tutti conosciuta così si esprime: la rivoluzione che si avvicina dovrà fare per il proletario, cioè per le classi popolari, per gli uomini del lavoro, ciò che le rivoluzioni passate fecero per i borghesi, per le classi medie, per gli uomini del capitale: lavoro per tutti, ricompensa proporzionata per tutti; ozio e fame per nessumo. il grande pensiero sociale che fermenta oggi in europa, allora, può così definirsi: abolizione del proletariato; emancipazione dei lavoratori dalla tirannide del capitale concentrato in un piccolo numero di individui; all'emancipazione dello schiavo tenne dietro quella del servo, e quella del proletario deve seguirle. forse insegno qualche cosa anche ai miei colleghi di sinistra, che sono così abituati a spregiare talvolta la scuola sociologica dei repubblicani. ( commenti- rumori a sinistra) . il progresso della mente umana rovesciava per mezzo del patriziato il privilegio dispotico della monarchia; per mezzo della borghesia, il privilegio della nobiltà del sangue; e rovescerà , per mezzo del popolo, della gente del lavoro, i privilegi della borghesia proprietaria e capitalista, nel giorno in cui la società , fondata sul lavoro, non riconoscerà privilegi se non quelli dell'intelletto virtuoso, intelligente, ecc. . ( commenti) . noi siamo certi, votando gli emendamenti dei colleghi dell'estrema sinistra, di interpretare il pensiero della nostra scuola. l'annunziatore e profeta dell'italia moderna vive più che mai nella nostra coscienza. ( applausi a sinistra) .
