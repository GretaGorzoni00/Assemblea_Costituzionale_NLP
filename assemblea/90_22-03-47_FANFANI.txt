l'articolo 1 pr del progetto è , stato sottoposto a parecchie critiche, rilevate, del resto, dai vari emendamenti finora proposti. sul primo comma i colleghi hanno rilevato l'ambiguità , nel momento storico attuale, della parola democrazia, donde i tentativi fatti per conto dei liberali dall'onorevole crispo, per conto del fronte liberale dell'uomo qualunque dagli onorevoli coppa e rodinò , per conto dei vari partiti di sinistra dagli onorevoli basso, gullo, e togliatti, di accrescere la qualifica democratica o in senso parlamentare con qualche aggiunta specificata o, diciamo cosi, in senso lato laburista, con la qualifica di repubblica democratica dei lavoratori. in definitiva si rimprovera alla semplice dizione dell'articolo 1 pr del progetto di costituzione di fermarsi ad un'accezione generica e primitiva della democrazia, e si tenta di accrescerla con gli aggiornamenti di recenti conquiste democratiche. al secondo comma dell'articolo 1 pr si rimprovera il senso puramente esplicativo che sembra renderlo un pò fuori posto in quel luogo. ciò è tanto vero che il demo-cristiano clerici, in un emendamento poi ritirato, e il liberale crispo lo posponevano alla materia trattata nel terzo comma, relativo alla sovranità . infine, al terzo comma, si rimprovera di essere posposto alla materia del secondo, come risulta dai ricordati emendamenti degli onorevoli clerici e crispo. sempre al terzo comma, si muove qualche appunto a proposito della dizione, specie in materia di determinazione dei rapporti fra popolo e sovranità . in conclusione, i colleghi che hanno presentato gli emendamenti e anche gli altri colleghi che in circostanze diverse hanno toccato la materia di questo articolo del progetto, sostengono che l'articolo 1 pr non è omogeneo, non è proprio, non è sufficientemente sintetico. tale sarebbe potuto divenire ove il primo comma avesse esaurito in una breve definizione della repubblica l'enunciato di tutti i caratteri acquisiti dallo stato dopo le rivoluzioni susseguitesi dal 1789 in poi, aggiungendo anche quei caratteri che nelle più recenti rivoluzioni e nelle aspirazioni attuali dei popoli una repubblica veramente democratica deve acquistare. in più si chiedeva e si chiede che la sintetica definizione della repubblica, contenuta nelle proposte per il primo comma, fosse seguita immediatamente dalla precisazione del detentore della sovranità . per raggiungere la perfezione occorerebbe trovare una formula capace di immettere la sostanza del secondo comma già nel primo comma dell'articolo 1 pr del progetto. queste considerazioni hanno spinto il collega tosato e me ad una duplice operazione: contrarre i primi due comma in un unico comma e avvicinare, rendendo omogeneo tutto l'articolo, la materia del primo a quella dell'attuale terzo comma. così è nato il nostro testo, accettato anche da altri colleghi di gruppi differenti dal nostro, testo, che dice: l'italia è una repubblica democratica fondata sul lavoro. in questa formulazione l'espressione democratica vuole indicare i caratteri tradizionali, i fondamenti di libertà e di eguaglianza, senza dei quali non v'è democrazia. ma in questa stessa espressione la dizione fondata sul lavoro vuol indicare il nuovo carattere che lo stato italiano, quale noi lo abbiamo immaginato, dovrebbe assumere. dicendo che la repubblica è fondata sul lavoro, si esclude che essa possa fondarsi sul privilegio, sulla nobilità ereditaria, sulla fatica altrui e si afferma invece che essa si fonda sul dovere, che è anche diritto ad un tempo per ogni uomo, di trovare nel suo sforzo libero la sua capacità di essere e di contribuire al bene della comunità nazionale. quindi, niente pura esaltazione della fatica muscolare, come superficialmente si potrebbe immaginare, del puro sforzo fisico; ma affermazione del dovere d'ogni uomo di essere quello che ciascuno può , in proporzione dei talenti naturali, sicchè la massima espansione di questa comunità popolare potrà essere raggiunta solo quando ogni uomo avrà realizzato, nella pienezza del suo essere, il massimo contributo alla prosperità comune. l'espressione fondata sul lavoro segna quindi l'impegno, il tema di tutta la nostra costituzione, come si può facilmente provare rifacendosi anche all'attuale formulazione della materia dell'articolo 6 pr e dell'articolo 7 pr e più ancora degli articoli 30-44, cioè di quegli articoli che costituiscono il titolo terzo della parte prima del nostro progetto. ottenuta quindi una sintetica definizione della repubblica fondata sulla libertà e sulla giustizia, si apre la strada al concetto della sovranità , concetto svolto nel secondo comma: la sovranità appartiene al popolo, che la esercita nelle forme e nei limiti della costituzione, la sostanza del progetto è salva, si è sostituito alla forma emana la forma appartiene, forma sufficiente ad indicare ad un tempo la fonte, il fondamento e il delegante della sovranità , cioè il popolo. nella seconda parte dell'emendamento al comma, si afferma che il popolo esercita la sovranità nella forma e nei limiti della costituzione, sembrando superfluo aggiungere, come nel progetto, e delle leggi, dal momento che il riferimento alla costituzione lascia bene intendere in qual modo l'ulteriore manifestazione di sovranità potrebbe prodursi nel nostro ordinamento costituzionale. non sarebbe completa l'espressione dell'emendamento sostitutivo, ove non si avvertisse che la contrazione da noi operata del secondo comma dell'articolo 1 pr del progetto nella semplice espressione fondata sul lavoro, poteva lasciare scontenti quanti avevano votato- ed io sono tra quelli- nella commissione dei settantacinque anche la dizione del progetto circa la partecipazione dei lavoratori all'organizzazione politica, economica e sociale dello stato. uno stato si definisce nei suoi caratteri costitutivi, e nella sua missione storica. la definizione della nostra repubblica, avviene nel primo comma dell'articolo 1 pr, e se nello stesso articolo fosse compiuto un tentativo di definizione della missione storica della repubblica, questa definizione in due o tre parole riuscirebbe monca e per ragioni di spazio e di collocazione forse si troverebbe fuori posto e perderebbe forza. occorre quindi che la definizione della missione storica della nostra repubblica abbia uno sviluppo adeguato e non si concluda sommariamente in poche parole dell'articolo primo. è per questo motivo che abbiamo pensato di far seguire a quell'articolo 1 pr, così come è da noi suggerito, la materia contenuta nell'articolo 6 pr e 7 pr del progetto, trasportandola, con opportuni emendamenti rafforzativi e sveltitori, nell'articolo 2 td e nell'articolo 3 td. in questa maniera riteniamo di poter rafforzare l'indicazione della novità e della missione storica della nostra repubblica, quale risulta evidentissimamente dal dettato attuale, e ci sembra, ancora più , da quello da noi proposto, dell'articolo 6 pr e dell'articolo 7 pr. non leggo questi testi, perchè a suo tempo saranno letti e commentati. basti per il momento averli ricordati, a chiarimento della mia asserzione che, nel complesso, il nuovo testo non indebolirà , ma rafforzerà , l'affermazione sociale e solidaristica dell'attuale articolo 1 pr. coll'articolo da noi proposto conserviamo la novità della repubblica fondata sul lavoro, evitando una dizione, come quella proposta dall'onorevole basso, la quale, per precedenti storici, per formulazioni teoriche, che non si possono sopprimere, può apparire, a parte della popolazione italiana, classistica e, perciò , può allontanare qualche consenso, che certamente non è superfluo, alla nostra repubblica, in mezzo alle popolazioni italiane. e per questo, pur sapendo quale sacrificio possa costare ai nostri colleghi dei partiti, che si ispirano alle definizioni e precisazioni marxiste, possiamo ad essi domandare se, in questa alternativa o di ottenere una immediata precisazione dottrinaria del loro pensiero o rinunziare ad essa ed acquisire nuovi consensi alla forma di questa repubblica democratica fondata sul lavoro, che noi vogliamo realizzare, non ritengano di rimandare, come essi dicono, ad altra epoca un'ulteriore precisazione in questa materia. per questo raccomandiamo l'approvazione del nostro emendamento, rinviando ulteriori precisazioni in sede di dichiarazioni di voto, allorchè saranno presentati emendamenti concorrenti a questo. ( applausi al centro) .
