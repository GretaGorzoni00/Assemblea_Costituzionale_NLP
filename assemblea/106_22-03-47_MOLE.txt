a nome del gruppo democratico del lavoro, dichiaro che voteremo l'emendamento la malfa, perchè se noi potevamo votare la formula la quale parlava di una repubblica democratica di lavoratori, non possiamo votare l'emendamento fanfani, per i motivi espressi da molti oratori circa la equivocità della formula fondata sul lavoro, poichè pochi momenti fa abbiamo sentito anche affermare che ogni stato, anche schiavista, è fondato sul lavoro. ( commenti) . con la formula sui diritti del lavoro si pongono, invece, in primo piano i diritti del lavoro. noi votiamo anche l'altra formula, sui diritti di libertà , perchè intendiamo che lo stato sia una democrazia della libertà e del lavoro e congiunga la doppia istanza della giustizia sociale e della imprescrittibilità dei diritti di libertà umana. è la formula che ci lasciò giovanni amendola morendo, per esprimere la necessità di questa composizione fra le due supreme esigenze della vita sociale, democrazia economica e democrazia politica. per questi motivi noi voteremo l'emendamento la malfa.
