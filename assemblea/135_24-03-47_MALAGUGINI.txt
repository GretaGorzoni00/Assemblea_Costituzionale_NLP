noi constatiamo, con soddisfazione, come i concetti fondamentali esposti nel nostro emendamento siano stati fatti propri dai colleghi fanfani ed altri della democrazia cristiana, da amendola ed altri del partito comunista. infatti tra le due formule divergenze sostanziali non ve ne sono. alla nostra dizione la repubblica garantisce, fanfani e amendola aggiungono- e non abbiamo difficoltà ad accettare, benchè l'aggiunta ci sembri superflua- un riconosce per cui la frase diventa la repubblica riconosce e garantisce. noi diciamo i diritti essenziali; gli altri dicono inviolabili. si potrebbe discutere sulla maggiore o minore opportunità dell'una o dell'altra formula, ma non è il caso. noi usiamo l'espressione dell'uomo nella sua vita individuale ed associata; gli altri dicono più verbosamente sia come singolo, sia nelle formazioni sociali dove si svolge la sua personalità . tutto il resto dell'articolo, e precisamente la seconda parte: e richiede l'adempimento dei doveri di solidarietà politica, economica e sociale, è contenuto in tutti e tre gli emendamenti. per queste ragioni, cioè per non sottilizzare nelle parole, a nome del gruppo socialista, non ho difficoltà di ritirare l'emendamento presentato. ( rumori- commenti a sinistra) . ho già detto in precedenza che, per la sua maggiore concisione e specialmente per quell'aggettivo inviolabili, anzichè essenziali, mi parrebbe preferibile la nostra formulazione. ( interruzione una voce. e allora? ) . e allora poichè vedo l'accoglienza che alcuni colleghi di questo settore hanno riservato alla mia proposta di ritiro, dettata dal proposito di guardare alla sostanza più che alla forma e dal desiderio di non perder tempo, io sarei ben lieto se la votazione potrà avvenire sull'emendamento da noi presentato, anzichè su quello proposto dagli altri colleghi. ( commenti) .
