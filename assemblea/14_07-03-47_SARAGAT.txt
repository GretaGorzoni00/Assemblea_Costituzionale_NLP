onorevoli colleghi, il progetto di costituzione, che sta di fronte a noi, è il risultato necessario di un compromesso politico fra differenti partiti; non poteva essere diversamente. questa eterogeneità delle forze politiche, che hanno contribuito alla elaborazione di questo documento, si riflette necessariamente sulla eterogeneità delle sue formulazioni. e questo si spiega. il crollo del fascismo in italia si è accompagnato col crollo delle forme politiche, di cui il fascismo era l'espressione, ma non si è accompagnato col crollo della vecchia struttura economica italiana, della vecchia struttura sociale italiana. molte parti di questa struttuta economica e di questa struttura sociale sono rimaste in piedi. è avvenuto in italia qualcosa di molto diverso di quello che è avvenuto in altri paesi d'europa, dove le rivoluzioni politiche hanno trascinato con sè anche il vecchio mondo sociale, di cui queste società politiche erano l'espressione. potremmo dolerci di questo o potremmo felicitarci, a seconda del punto di vista in cui ci collochiamo; ma questo è un dato di fatto, da cui dobbiamo partire. questa situazione di fatto, di fronte alla quale ci troviamo, propone al legislatore dei compiti speciali, che sono diversi dai compiti che si sono proposti ai legislatori dei paesi, in cui le rivoluzioni hanno, invece, fatto tabula rasa del vecchio mondo. in questa società , in cui le rivoluzioni hanno fatto tabula rasa del vecchio mondo, i legislatori si sono trovati non soltanto, talvolta, nella necessità di creare un ordine nuovo, ma anche, di far rivivere elementi del vecchio mondo, che si mostrarono utili ed erano stati spazzati via. da noi il problema è diverso. si tratta di eliminare progressivamente tutto quello che del vecchio mondo sociale italiano non risponde più allo spirito dei tempi. da noi si tratta, in altri termini, di creare un tipo di costituzione moderna, di gettare le fondamenta d'un ordine nuovo, anche dal punto di vista sociale ed economico, e di farlo, anche se sappiamo che su queste fondamenta non ci sarà possibile elevare subito le mura della nuova casa. e questo spiega perchè , mentre nelle società , in cui la rivoluzione ha spazzato via tutto, le costituzioni hanno carattere di linearità e di semplicità , che molte volte confina anche con il semplicismo, da noi, invece, la costituzione deve seguire le curve d'una realtà infinitamente più complessa. è per questo che la nostra costituzione ha un carattere, che può apparire contraddittorio; ma la contraddittorietà è nella natura delle cose e della materia, che noi dobbiamo eleborare dal punto di vista legislativo e constituzionale. è molto facile fare delle costituzioni- vedete - quando le minoranze non hanno voce in capitolo. in questo caso i testi legislativi hanno un carattere di omogeneità . si direbbe veramente che la storia universale sia docile al cenno d'un legislatore imperioso. è molto facile fare costituzioni omogenee, dove non c'è che un partito unico che legifera. è molto più complesso farle nel caso in cui ci troviamo noi, in cui ci sono molti partiti, che hanno cooperato al compito nuovo di ricostruzione della nuova casa italiana. non voglio fare qui che una questione di forma perchè , se dovessimo fare una questione di fondo, dovremmo dire: la costituzione che abbiamo creato è suscettibile di rispondere, sia pure progressivamente, ai bisogni profondi della grande maggioranza del popolo italiano? questo infatti è il problema. dal modo come gli sviluppi della situazione italiana risponderanno a questo quesito, dipenderà il destino della democrazia che abbiamo creato. tutto quello che possiamo oggi chiedere al testo legislativo che dobbiamo elaborare è di assecondare questo processo di evoluzione delle masse, fondato su una nuova giustizia sociale, questo ordine nuovo fondato sulla libertà politica. e noi dobbiamo anche chiedere al legislatore di assecondarlo in misura efficace. ed io penso che questa misura non sia piccola perchè , contrariamente alle prevenzioni che hanno molti, i quali pensano che il testo legislativo non abbia efficacia sull'azione economica, che il testo legislativo sorga un pò al crepuscolo dell'azione, noi pensiamo invece che ci sono dei casi in cui l'azione rivoluzionaria del legislatore ha una efficacia profonda, per trasformare la sostanza economica del paese, per assecondare il processo di evoluzione verso un ordine nuovo sociale ed economico. in linea generale, si può ammettere che è pur vero che vi sono le condizioni economiche che determinano le evoluzioni legislative; ma possiamo anche ammettere che un'audace innovazione di carattere legislativo può avere un'efficacia nel senso della trasformazione economica della società . ed è per questo che, mentre nei paesi in cui le rivoluzioni sono state, in un certo senso, già fatte, si può considerare esatta la frase del grande legislatore russo stalin, il quale dice che le costituzioni non sono dei programmi; questa frase non può invece esser presa alla lettera, perchè va adattata alle varie situazioni storiche, perchè in un mondo come il nostro in cui la curva degli avvenimenti non ha subito salti bruschi, ma segue invece un andamento progressivo, noi possiamo ammettere che le costituzioni siano anche dei programmi. del resto, onorevoli colleghi, è il caso di chiederci veramente se questa distinzione, fra paesi in cui le rivoluzioni si sono fatte e paesi in cui le rivoluzioni sono ancora da farsi, non abbia un carattere un pò scolastico, formale. nei paesi, per esempio, in cui la rivoluzione è stata già fatta, nei paesi in cui i diritti sociali sono stati realizzati in misura maggiore che non negli altri, noi possiamo constatare che, purtroppo, in alcuni casi, certi diritti di libertà debbono essere di nuovo restaurati. noi vediamo allora che appunto manca qualche cosa di fondamentale in quella costituzione . nei paesi, però , come il nostro, in cui le rivoluzioni sociali non sono state ancora fatte, certi diritti fondamentali e politici sono veramente acquisiti, in modo che non si può dire che vi sia ancora tutto da fare. molte cose sono state fatte e molte cose si faranno. il popolo italiano è riuscito, in ogni caso, col crollo del fascismo , a riconquistare quei diritti fondamentali politici che sono dei diritti inalienabili della persona umana, e la democrazia politica che abbimo instaurato noi in italia è una democrazia che risponde pienamente ai requisiti di una vera comunità politicamente libera. il progetto che noi esaminiamo ha fatto molto bene a sottolineare il carattere inalienabile di questi diritti. ma, accanto a questi diritt idi libertà che sono sanzionati da tutte le costituzioni moderne, accanto a questi diritti individuali, il testo della nostra costituzione introduce una nozione che è nuova per l'italia, ma non è nuova per altre legislazioni e per altri paesi d'europa, ed è la legislazione dei diritti sociali. questo punto è essenziale al nostro documento, ed è quello che conferisce alla costituzione che noi esaminiamo il suo carattere specifico, e ne fa una costituzione veramente moderna e adeguata allo spirito dei tempi. con questa innovazione fondamentale, il testo che noi discutiamo si adegua al moto di trasformazione della struttura economica delle società moderne. si passa da un'economia a carattere puramente individualistico al tipo di economia in cui la libera impresa si trova a contatto con l'impresa non privata, collettiva, di stato, con l'impresa socializzata. in termini più generali, si può dire che il progetto che stiamo discutendo riflette sul piano giuridico un compromesso tra le forme tradizionali dell'economia privata e la forma nuova dell'economia collettiva. ma, prima di scendere all'esame più particolareggiato di questo aspetto della questione, vorrei intrattenermi per un istante su un altro fatto: vorrei dire quanto sarebbe assurdo stabilire un'equazione fra economia privata e diritti individuali, quasi che la scomparsa progressiva delle istituzioni privatistiche dovesse coincidere con la scomparsa progressiva dei diritti di libertà , dei diritti individuali. diciamo subito che i diritti di libertà sono diritti inalienabili in qualsiasi tipo di società ; e il testo ha fatto molto bene a dare ad essi un rilievo essenziale e a considerarli come principi assolutamente inviolabili. questi diritti sono talmente radicati nella coscienza del mondo moderno che, anche dove vengono praticamente calpestati, non vengono mai pubblicamente negati. è questo un tacito omaggio che la dittatura rende alla libertà politica; e la critica che da parte dei socialisti si è mossa, per esempio, nel secolo scorso ai così detti diritti dell'uomo, è una critica delle limitazioni egoistiche di questi diritti, non del contenuto umano che è in questi diritti. la critica che socialisti teorici hanno mosso nel secolo scorso alla nozione di libertà di stampa, per esempio, era una critica che moveva dal fatto dell'aspetto improprio di questa libertà fino a tanto che questa libertà era privilegio di gruppi, e non invece patrimonio di tutte le classi lavoratrici. ma è chiaro che è nella misura in cui tutte le classi lavoratrici possono usufruire di questo bene che la libertà di stampa cessa di essere un diritto sezionale, per diventare veramente un diritto universale, generale. la costituzione ha fatto molto bene, quindi, a sottolineare il carattere inalienabile di questi diritti e il loro valore assoluto. queste limitazioni dei vecchi diritti dell'uomo, dei diritti che si chiamavano diritti borghesi, sono a mano a mano superate dalla natura stessa delle cose, dalla possibilità che hanno le classi lavoratrici di poterne beneficiare nel modo più vasto; ed è assurdo oggi ripetere certe critiche che avrebbero potuto avere un senso cinquanta anni fa, ma che oggi perderebbero senz'altro ogni valore. ripetiamo, quindi, che l'economia individualistica potrà scomparire a vantaggio di forme diverse di economia sociale, ma che le libertà individuali dovranno sopravvivere, perchè se non sopravvivessero sarebbe morto ogni tipo di società fondato sulla nozione di responsabilità personale. accanto a questi diritti di libertà noi troviamo nel progetto i diritti sociali. l'articolo 1 pr di esso dice: la repubblica italiana ha per fondamento il lavoro e la partecipazione effettiva di tutti i lavoratori all'organizzazione politica, economica e sociale del paese. può darsi benissimo che dal punto di vista giuridico questa formulazione non sia tra le più felici; ma io ritengo che la sostanza di questa affermazione sia storicamente esatta, e che anzi su di essa poggi tutta quanta la struttura di questo progetto relativamente a diritti sociali. ciò che caratterizza il nostro testo è appunto il dilatarsi della nozione di responsabilità da quella unicamente verso se stessi, che è il fondamento dei diritti di libertà , a quella più vasta di responsabilità verso i propri simili, che è il fondamento dei diritti sociali. i rapporti da uomo a uomo si estendono oggi dall'ambito individuale, alla sfera più vasta dell'ambito sociale; il che non è soltanto giusto dal punto di vista etico, ma anche vero dal punto di vista storico. oggi si prende atto che l'individuo si avvantaggia del lavoro di tutti e dà a tutti il suo contributo. questo contributo è appunto il lavoro umano. il rapporto concreto di solidarietà che nel mondo moderno lega gli uomini non può essere che il lavoro. se questo rapporto, per ragioni che sono note agli studiosi di economia, può assumere un carattere antagonista, non è men vero che abbiamo diritto di ritenere che verrà un giorno in cui questo rapporto di lavoro sarà la base di una societa più giusta. può darsi che la critica dal punto di vista giuridico di questo aspetto del problema sia giusta, ma io penso che ogni lavoratore, leggendo questo documento, può capire che cosa si vuol dire. che cosa vuol dire infatti questo articolo primo della costituzione? vuol dire che essa mette l'accento su tutto ciò che è lavoro umano, che essa mette l'accento sul fatto che la società umana è fondata non più sul diritto di proprietà e di ricchezza, ma sulla attività produttiva di questa ricchezza. è il rovesciamento, insomma, delle vecchie concezioni, per cui si passa dal fatto della ricchezza sociale a considerare l'atto che produce questa ricchezza. e questo dà luogo a sviluppi molto importanti. il fatto della proprietà in sè può essere anche un fatto di carattere egoistico, ma l'atto del lavoro è veramente un atto per sua natura altruistico e determina un rapporto collettivo che dà un risalto anche al carattere sociale dei diritti. in altri termini, mentre la proprietà può isolare, il lavoro unisce, ed è da questa nozione dell'attività produttiva e del lavoro- nozione che deve essere associata al diritto al lavoro- che sgorgano tutti gli altri diritti sociali. questa è la nozione fondamentale di questo documento e su essa poggia tutto il sistema giuridico che ha ispirato il legislatore di questo documento. ed aggiungo che questa nozione del lavoro regola non soltanto i diritti sociali, ma regola anche i diritti di libertà non vorrei fare della demagogia, ma bisogna tener conto di questo fatto fondamentale: che valore può avere oggi per un disoccupato, per un uomo che lotta per la sua vita fisica, che valore può avere la nozione di libertà di stampa, o di pensiero, o di riunione? certo, può avere un valore importante; ma, badate, che queste libertà varranno al disoccupato come armi di gerra in un clima che non sarà più democratico. i diritti sociali sono un completamento necessario oggi dei diritti di libertà , e qui sorge un problema fondamentale, ed è un problema che ha posto anche l'onorevole togliatti nella sua relazione in sede di sottocommissione: il problema cioè della garanzia di questi diritti. è un problema che storicamente si pone in modo analogo a quello della garanzia dei diritti di libertà delle vecchie costituzioni. anche allora si poneva il problema di queste garanzie del diritto di riunione, di stampa, di pensiero. oggi si pone questo problema in modo moderno: quale è la garanzia che questi diritti sociali possano venire effettivamente realizzati e finalmente applicati? allora, nelle vecchie costituzioni, questi diritti di libertà venivano garantiti da istituti formali e venivano affidati al senso di civismo del paese, al senso di libertà delle masse popolari. così , oggi, in certo senso, la garanzia effettiva di questi diritti può bensì essere trovata in alcuni istituti formali, ma deve essere affidata al senso di civismo del popolo italiano ed all'azione che i partiti possono esercitare per dare un contributo concreto. ed ecco che, lungi dal relegarli, come è stato proposto, nel preambolo, io ritengo che essi vivifichino, con la loro presenza, tutto quanto il documento che stiamo esaminando. qui veramente la costituzione si può dire che cessi di essere un documento astratto e diventi qualche cosa di concreto e di vivo, diventi un programma nel senso che abbiamo detto noi, un programma costruttivo che dà un orientamento al paese. ed è evidente che, se noi togliessimo dalla costituzione moderna questo diritto sociale, faremmo una cosa morta. in verita, essi sono la parte più viva di questo documento; posso ammettere che la formulazione sia stata più o meno felice, ma bisogna riconoscere che senza di essi questo documento perderebbe ogni sua ragione storica, ogni sua giustificazione sociale. bisogna quindi reagire contro lo stato d'animo che si è formato in questa assemblea, e che nasce appunto da una sfiducia sul valore della democrazia. in fondo è la possibilità di vita stessa della democrazia politica che è in discussione, perchè vedete, è il problema della garanzia di questi diritti sociali che si pone, come è stato detto, storicamente, in modo analogo a quello per cui si poneva nelle vecchie costituzioni il problema di garanzia dei diritti di libertà . è un problema di vita o di morte della democrazia politica. a chi dicesse quali garanzie abbiamo noi da realizzare, direi che il problema va posto in modo diverso. se veramente noi avessimo l'impressione che nessuno di questi diritti sociali può essere realizzato, dovremmo porre la domanda in modo diverso, dovremmo porla in questo modo: quali garanzie abbiamo noi che la democrazia politica possa oggi vivere? se non siamo capaci di dare un contenuto concreto a questi diritti sociali, non possiamo difendere neanche i diritti di libertà . se cade la parte sociale di questa costituzione e se, in altri termini, non siamo in grado di realizzare la parte sociale di questa costituzione, non saremo in grado di difendere la parte politica. oggi la democrazia sociale è talmente legata alla democrazia politica per cui, se non realizziamo un minimo di giustizia sociale, non saremo in grado neanche di difendere i diritti di libertà . dal punto di vista tecnico è stato rilevato che questa parte del documento è di una formulazione giuridica imperfetta. può darsi, in quanto le contraddizioni che si rilevano nel documento sono contraddizioni- va notato- della natura stessa delle cose. il documento è stato elaborato da forze sociali contrastanti, da partiti diversi, e queste contraddizioni riflettono le contraddizioni che sono proprie della situazione italiana di oggi, una situzione che, noi tutti sentiamo, è transitoria. ciò che è essenziale è che in esso sia stato dato un rilievo efficace a tutto ciò che del mondo passato deve essere conservato, e sono essenzialemente i diritti di libertà , e sia stato dato un rilievo efficace a tutto ciò che noi vogliamo costruire di nuovo per creare un mondo veramente migliore per tutti i lavoratori italiani. questa costituzione, a mio avviso, concilia in modo abbastanza felice la nozione di libertà e la nozione di giustizia sociale, la nozione di personalità e la nozione di umanità . in altri termini, tutto ciò che è individuale e tutto ciò che è collettivo. queste due nozioni, vedete, nozione di libertà e nozione di solidarietà , in fondo sono state compromesse dai regimi passati. per esempio, la nozione di libertà è stata compromessa profondamente nella coscienza moderna. da che cosa? dallo aspetto egoistico con cui la libertà si è presentata nelle costituzioni del secolo scorso. la libertà appariva veramente come qualche cosa che isolasse l'individuo, lo sottraesse ai doveri di solidarietà che esso ha verso la collettività . d'altra parte, la nozione della solidarietà è stata compromessa dai regimi totalitari, i quali hanno compromesso, con la formula tutto per lo stato, la nozione di responsabilità sociale e di solidarietà sociale. ed ecco invece che queste due nozioni, la nozione di libertà e la nozione di solidarietà , devono essere abbinate, mentre sono state compromesse nello spirito di molti, per cui se oggi uno mette l'accento sul problema della liberta individuale, si ha l'impressione che voglia, con questo, trascurare la necessaria solidarietà che deve legare un individuo all'altro; e se mette l'accento sulla solidarietà , si ha l'impressione che voglia trascurare il problema della libertà individuale. merito di questa costituzione è di avere instaurato queste due nozioni ed averle collocate nella loro luce umana e veramente democratica. questo progetto, del resto, ha un altro merito, per me; è un progetto che non è caduto nell'errore, che poteva esser grave, di valorizzare le forme di rappresentanza dei cosidetti interessi corporativi, le forme corporative. io ho l'impressione che dappertutto dove esiste il corporativismo, la democrazia muore. ho l'impressione che, in linea generale, il corporativismo è un pretesto per mettere la museruola alla bestia popolare. l'unica cosa veramente organica della società è l'individuo sociale, l'individuo che è collocato nei suoi rapporti sociali con tutto il resto del mondo del lavoro. l'nico modo organico di rappresentare la solidarietà è il suffragio universale. il suffragio universale non può , come è stato detto ieri, trovare un'espressione automatica; bisogna che sia elaborata attraverso determinati filtri, attraverso un meccanismo che è tutta la tecnica della democrazia. l'impressione che la volontà del popolo possa esprimersi automaticamente è errata. questo non è possibile. la volontà popolare deve essere prima di tutto estratta, devono crearsi gli organi per filtrare e tradurre questa volontà popolare. tutto il meccanismo politico, tutto il meccanismo democratico è fondato su questo. merito di questa costituzione è l'avere accantonato le forme corporative, che possono falsare il gioco della volontà popolare; ma uno dei difetti di questo testo è di avere dimenticato qual'è lo strumento che oggi dà veramente una forma di rappresentanza organica alla volontà popolare nelle democrazie moderne. qual'è questo strumento ? è il partito politico. questa è la vera forma di rappresentanza organica della democrazia. eppure in questa costituzione questo strumento fondamentale che è il partito politico non esiste. se ne fa un vago accenno e non si intende che proprio lì è il fulcro delle democrazie moderne. ora, un oratore, se non mi sbaglio, l'onorevole calamandrei, ha accennato alla possibilità di determinate garanzie costituzionali per il funzionamento democratico dei partiti. e ho udito una obiezione, che è venuta dall'estrema sinistra, in cui si diceva che il popolo lo giudicherà se i partiti sono democratici o meno, dando il voto o non dandolo. questa è una illusione, perchè se veramente questo criterio fosse valido, il problema non si porrebbe. la tragedia è che molte volte il popolo può essere ingannato. tutta la storia è un esempio di questi inganni di cui il popolo è stato vittima. il popolo molte volte ha votato per partiti che erano antidemocratici; totalitari, reazionari. ora, può questa costituzione studiare qualche cosa che dia al popolo la garanzia di essere tutelato da questi inganni? i partiti politici sono lo strumento più efficace della volontà popolare se essi sono democratici. questo è il punto fondamentale della realtà politica moderna. se ciò è , la democrazia è al riparo di ogni pericolo. ma se i partiti sono tendenzialmente antidemocratici, allora tutto il problema della democrazia è posto in discussione, ed è difficile determinare un criterio di discriminazione fra partiti democratici e partiti che non lo sono, perchè tutti i partiti, tutti indistintamente, tendono a trasformare lo stato e la società , e mentre oggi, in un certo senso, tutti i partiti sono profondamente escusivisti, ogni partito è la cellula di formazione di un nuovo tipo di società e di un nuovo stato. questa, più o meno, è la tendenza generale dei partiti politici di oggi. ora, io penso, che se questo esclusivismo dei partiti, lo chiamerò così , è spinto fino al punto di fare, delle eliminazioni violente degli altri partiti, l'obiettivo tacito ed espresso, allora lo esclusivismo cessa ed al suo posto subentra spesso una cosa più grave, che è il totalitarismo. questo è il criterio di discriminazione tra partiti democratici e partiti che non lo sono. la garanzia contro questo pericolo è rappresentata oggi, nella democrazia moderna, dalla pluralità dei partiti. dove ci sono molti partiti c'è una specie di neutralizzazione di forze antagonistiche e di queste tendenze esclusivistiche; ma più che la pluralità dei partiti, a mio avviso, è nella funzionalità democratica, nella vita democratica dei partiti stessi che risiede la garanzia di vita della democrazia politica. e, ciò che è grave nel nostro tempo gli elementi fondamentali della vita politica, gli elementi fondamentali che creano lo stato, si elaborano in un'astmosfera che molte volte sfugge al controllo dell'opinione pubblica e sfugge in parte al controllo degli stessi militanti che vivono nell'interno dei partiti. ma se nel militante da un lato si determina un comportamento di devozione o di sacrificio, che è altamente sociale, dall'altro lato la vita di partito determina in lui un comportamento conformistico che molte volte è in netta opposizione con lo spirito critico e che può costituire una minaccia per la democrazia. i capi di partito sovente sono costretti a richiamare i loro militanti ai pericoli del settarismo che insidia e minaccia le finalità democratiche nell'interno dei partiti stessi. e questo è il processo che minaccia la democrazia moderna. tutto dipende dal modo come i partiti funzioneranno, dipende dalla possibilità di mantenere una vita democratica nell'interno dei partiti stessi. può la costituzione offrire delle garanzie per favorire questo processo di sviluppo democratico nell'interno dei partiti o non può farlo? questo è il problema. ora, ci sarebbe da fare un lungo discorso, che io non voglio fare. dirò che la migliore garanzia è nella creazione di un clima generale politico del paese che favorisca la tolleranza reciproca. e questo clima non si può alimentare che in un'atmosfera sociale in cui i peggiori antagonismi economici vengono soppressi, in un regime economico che attenui i motivi di sofferenza e di rivolta morale della classe lavoratrice. in altri termini, soltanto con la giustizia sociale si possono risolvere questi problemi. il problema della giustizia sociale ed il problema della libertà sono intimamente collegati. implicitamente, il progetto nella sua esplicita enunciazione dei diritti sociali dell'individuo, indica questo rimedio fondamentale ed il pericolo di un avviamento al totalitarismo. un'altra garanzia , a mio avviso, del funzionamento democratico dei partiti è nel civismo degli stessi militanti che si trovano nell'interno di questi partiti, civismo che può dare un certo equilibrio di patriottismo di partito. ma è chiaro che un accenno a questo problema e qualche garanzia devono pure essere formulati nella costituzione. per una certa analogia, si sarebbe potuto applicare ai partiti politici quello stesso criterio che nella costituzione si è applicato per la stampa. un certo controllo analogo a quello sul funzionamento dei giornali si sarebbe potuto, a mio avviso, elaborare per quanto si riferisce alla vita interna dei partiti politici. ma lasciamo stare questo argomento. il testo della costituzione, così come è nel suo complesso, è suscettibile, a nostro avviso, di una utile discussione, e noi l'affronteremo con la volontà di fare di questo documento uno strumento che sia veramente efficace per lo sviluppo della democrazia politica del nostro paese. per la democrazia sociale del nostro paese il valore della costituzione è sempre in funzione della situazione storica in cui questa costituzione è stata elaborata. questa costituzione, è stato detto, non è scritta bene. credo che non sia questo l'inconveniente peggiore di questa costituzione, perchè è molto facile sottoporla ad un riesame e fare un testo, anche da un punto di vista stilistico, corretto. il problema non è questo. se vi è un difetto in questa costituzione, esso è un difetto di stile. ma questo difetto di stile è inevitabile. da che cosa deriva? questa mancanza di stile deriva dal fatto non già che il documento non sia stato composto da letterati- anche gli altri documenti politici non sono mai stati fatti da letterati, ma da uomini di azione- ma dal fatto che il nostro progetto è stato elaborato due anni dopo gli avvenimenti che lo hanno reso necessario, quando le passioni si sono calmate. questa è la ragione della inefficacia stilistica di questo documento. se esso fosse stato elaborato prima, sono certo che avrebbe avuto maggiore calore, maggiore unità , maggiore organicità . oggi esso si presenta come la espressione di aspirazioni e di esperienze che sono venute a mancare al paese. in tutte le costituzione si sono dei problemi di questo tipo: un problema di ritmo e un problema di tempo che sono fondamentali. l'essenziale è di immergere questa costituzione nelle vive correnti del paese, di metterla in contatto con l'anima popolare. in che modo? non già , come si crede, facendo dei comizi per spiegare lo spirito di questo documento; questo può anche essere utile e vi sarà anche la necessità di fare questa divulgazione e mettere questo documento in contatto con l'anima popolare. ma il problema, a mio avviso, è un altro. non si tratta soltanto di fare della propaganda, si tratta di ricreare quell'atmosfera che esisteva in un certo senso due anni fa e di colmare il distacco che si è avuto fra l'ambiente di cui questo documento avrebbe dovuto costituire l'essenza e la situazione che si è formata oggi. molte parti di questo documento possono essere le più democratiche, ma possono anche essere quanto vi è di più conservatore, perchè un documento di questo tipo va giudicato a seconda della natura e della situazione sociale a cui si adatta. c'è in tutti i documenti di carattere giuridico una bivalenza che ne fa dei documenti che potrbbero essere i più progressivi o i più conservatori, a seconda appunto della situazione speciale a cui si adattano e della atmosfera che in un certo senso devono organizzare e controllare. considerate, per esempio, la parte relativa alle autonomie regionali; questo può essere il fatto più democratico o più conservatore del mondo a seconda delle circostanze. se l'autonomia regionale si applica ad una situazione in cui il processo di democrazia che segue la regione è già sviluppato, allora evidentemente questa riforma assume un carattere perfettamente democratico; ma se, invece, l'autonomia regionale viene applicata a regioni che sono rimaste arretrate nello sviluppo democratico, noi abbiamo con questa forma di autonomia un processo di cristallizzazione e non facciamo che sanzionare un distacco progressivo di quella regione dalle altre più evolute. ecco che la stessa norma può diventare di carattere democratico o di carattere reazionario. questo vale anche per altri problemi. l'onorevole calamandrei ha fatto il caso della magistratura. l'autonomia della magistratura può , a seconda dello spirito di questo organismo, essere o non essere un fatto di carattere democratico. per eliminare questi pericoli che ci sono e che derivano da questo scarto, da questa sfasatura tra la norma politica e la situzione che si è venuta creando oggi, bisogna ristabilire un contratto profondo tra questo testo legislativo e la repubblica. come stabilirlo? ho già detto che non basterà fare dei comizi per divulgare questo testo. l'unica via da seguire, come abbiamo visto, è di non attendere che la costituzione, una volta varata, dia impulso al moto democratico, ma di mettere in moto sin da ora la democrazia sociale, in modo che quando sarà varata la costituzione acquisti un vero e profondo significato sociale. se vogliamo rendere efficace questo testo fondamentale, la divulgazione nel paese non deve limitarsi all'aspetto giuridico e sociale delle norme, ma deve sollecitare quelle profonde trasformazioni economiche e sociali a cui quelle norme daranno il loro vero significato. se vuole essere una cosa veramente viva, questa costituzione deve essere la lucida coscienza dei problemi ancora insoluti nella storia del nostro paese. ma appunto per questo noi tutti dobbiamo collaborare a realizzare tutti i problemi. la costituzione da sola non può operare il miracolo. la lettura del testo, come è stata fatta, per esempio, dell'onorevole calamandrei, che si è divertito a contrapporre una disposizione all'altra, ad immagginare il contrasto nel dialogo fra un progressivo e un conservatore, diventa una cosa quasi comica e contraddittoria. ma per mettere in moto un meccanismo di questo genere bisogna operare dal di fuori, affidandosi al paese, ai partiti politici, al popolo. questa costituzione, lungi dal saldare un conto immagginario che la storia avrebbe col paese, stabilisce nuovi e solenni impegni, che non saranno saldati se non quando l'ultimo suo articolo avrà trovato perfetta rispondenza nella realtà storica. si tratta di gettare le basi giuridiche di un edificio che dovrà aderire in modo sempre più perfetto alla realtà più libera di domani. noi siamo dei legislatori sui generis. siamo quegli stessi uomini che per venti anni hanno guidato la lotta contro il fascismo. questi stessi uomini hanno elaborato questo documento, ed essi hanno la possibilità e la capacità di mettere in pratica le norme che esso conterrà . questo è l'impegno che dobbiamo prendere esaminando il progetto di costituzione, ed è un impegno che non può figurare nel testo. ma questo impegno è la parola più viva di questa costituzione. bisogna che dal corso dei lavori questo impegno traspaia evidente, e allora questo testo che oggi è un testo freddo, troverà le vie del cuore del popolo. perchè , non dimentichiamolo, onorevoli colleghi, questo testo è stato scritto col sangue del popolo italiano. ( vivi applausi a sinistra- molte congratulazioni) .
