ho chiesto di parlare sul processo verbale, e mi duole che non sia presente l'onorevole nitti, per rettificare, garbatamente, quanto egli disse l'altro giorno a proposito dei deputati che nell'altra guerra hanno combattuto al fronte. l'onorevole nitti ha ricordato, e giustamente, l'onorevole ruini, ma non ha detto che i deputati che nell'altra guerra furono al fronte e soprattutto coloro, come il sottoscritto, che non furono mai teneri per le radiose giornate di maggio, dalle quali originò il fascismo, hanno fatto tutti il loro dovere. anzi, egli ha, me lo consenta l'onorevole nitti, con frase poca riguardosa affermato che spesso i deputati al fronte furono di ingombro. desidero ricordare all'onorevole nitti e all'assemblea i nomi di diversi deputati che fecero il loro dovere di soldato. anzitutto, l'onorevole brandolin che cadde al fronte; ricordo poi l'onorevole soleri che fu ferito, l'onorevole gasparotto, l'onorevole cavallari. ( interruzione una voce. bissolati) . bissolati che, per quanto anziano, si prodigò nei combattimenti e fu ferito gravemente. mi sovvengono i nomi del nostro collega micheli , di gortani, pirolini, bonomi, labriola, comandini, arcà . vorrei citare tutti, ma mi sarebbe difficile a tanti anni di distanza. in tutti i partiti vi furono combattenti valorosi. credo che l'onorevole nitti, che in quel giorno ha citato soltanto ruini, sarà d'accordo con me che questa mia rettifica occorreva, perchè negli atti parlamentari sia registrato il valore e l'opera che i deputati combattenti hanno dato nell'altra guerra per la vittoria delle armi italiane. ( applausi) .
