ho presentato un emendamento al secondo comma di questo articolo, perchè questa repubblica che rimuove gli ostacoli è una cosa che non riesco a vedere. io penso che sia dovere dello stato quello di facilitare lo sviluppo della persona umana, e questo noi dobbiamo ora affermare nella costituzione; ma, rimuovere gli ostacoli di ordine economico e sociale, che cosa significa? potrebbe significare eventualemente togliere qualsiasi garanzia di ordine giuridico, economico e sociale togliere allo stato la sua natura di stato. se l'obiettivo che noi vogliamo raggiungere è quello dello sviluppo della personalità umana, affermiamolo dicendo che lo stato assume il compito di fare sviluppare al massimo la personalità umana. nella seconda parte del mio emendamento parlo di partecipazione effettiva dei cittadini, non più riferita all'organizzazione politica, perchè la partecipazione dei cittadini alla organizzazione politica è garantita dal primo comma dell'articolo 7 pr, che assicura l'eguaglianza di tutti di fronte alla legge. siccome su questo punto, in sede di discussione generale, tutti gli oratori hanno avuto occasione di esprimere il loro pensiero, credo che anche il mio, espresso in così breve spazio e con così limitato numero di parole, possa essere capito per quello che è , e cioè non come desiderio di non volere, sia come gruppo, sia come organizzazione politica, accettare a che si diano i mezzi che lo stato dovrà approntare per lo sviluppo della personalità umana, ma soltanto identificare questo fine dell'attività dello stato con qualche cosa che sia meno materializzato di questo rimuovere gli ostacoli che potrebbero dare l'idea di una squadra di operai intenti a levare dei massi, a togliere dalla strada qualche cosa per far passare l'uomo, quell'uomo al quale noi, con il primo comma dell'articolo, garantiamo tutti i diritti di fronte alla legge.
