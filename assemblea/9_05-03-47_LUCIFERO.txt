ho chiesto di parlare per rispondere ad una domanda rivoltami dall'onorevole della seta al principio del suo discorso. l'onorevole della seta ha detto, circa il mio discorso di ieri, alcune cose alle quali non rispondo perchè non le ho dette. c'è il resoconto stenografico a sua disposizione, come di qualunque altro, per poterlo constatare. l'onorevole della seta mi ha domandato a quale dio io mi riferisco nel mio preambolo. rispondo all'onorevole della seta che quando si parla di dio, ognuno di noi si riferisce a quel dio nel quale crede. per me, dio è uno solo. ma vi è un dio che vive anche in coloro che in dio non credono, che vive attraverso gli impulsi e i richiami della loro coscienza, cioè quel dio che è la parte migliore dell'uomo; anche a quel dio io mi riferivo. ( commenti) .
