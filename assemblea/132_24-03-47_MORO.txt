ringrazio l'onorevole rodinò della sua adesione al nostro emendamento. ma non credo che si potrebbe- senza svisare in larga parte il significato dell'articolo- sostituire alla parola uomo la parola cittadino. è vero che consideriamo l'uomo anche nelle sue manifestazioni di appartenenza alla società politica, ma l'intento specifico è quello di mettere in luce la complessa natura dell'uomo, la quale trova espressione nobilissima nelle manifestazioni politiche del cittadino, ma non si esaurisce in esse. quindi pregherei l'onorevole rodinò , in considerazione di quanto esposto, di voler aderire all'emendamento così come è stato formulato.
