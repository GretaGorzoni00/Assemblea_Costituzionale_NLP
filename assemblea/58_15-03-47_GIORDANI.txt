onorevoli colleghi. l'onorevole targetti ha detto benissimo che il dibattito sui rapporti fra chiesa e stato, in questa assemblea, è stato veramente degno dell'alto argomento, e si può dire che l'altezza del tema ha tratto quasi tutti gli oratori al livello di essa. l'assemblea ha scritto una degna pagina su questo punto. in fondo, noi ancora una volta siamo portati ad esaminare un problema che ha appassionato la coscienza dell'umanità da 20 secoli. prima questo problema non esisteva; prima, come è stato detto da uno studioso- fustel de coulanges- lo stato era clericale: era stato e chiesa nello tempo. infatti giulio cesare era dittatore politico e pontefice massimo. e ancora l'anno scorso, il mikado, impersonava la suprema autorità politica e religiosa in giappone. è nata col cristianesimo la distinzione fra la sfera del cesare e quella di dio. la distinzione porta conseguenze drammatiche ed ha prodotto una delle forze dinamiche più poderose della storia umana. di fatti, questa distinzione della sfera di cesare da quella di dio, significa che la sfera di cesare non è più totalitaria, non comprende più tutta la vita dell'uomo, ma soltanto una parte di essa. nasce così la libertà morale. in questo senso, volevo dire, lo stato laico, lo stato cioè distinto dalla chiesa, è una conquista cristiana. e badate che non è soltanto accorgimento polemico e apologetico. lo dicevano due anni fa i vescovi francesi che se per laicismo si comprende questo, un tale laicismo lo accettiamo anche noi cattolici. ieri l'onorevole rossi paolo, citava un articolo sul popolo, che diceva appunto questo; ma io lo trovo affermato anche su un documento che potrei chiamare ufficiale, un quaderno intitolato la chiesa, edito dall'istituto cattolico di attività sociale, l'i. c. a. s. , dove è detto: molti tuttavia sono tornati a richiedere lo stato laico e nello stesso tempo assumono di volere assicurare il rispetto alla concordia. in questa concezione, lo stato laico sarebbe quasi sinonimo che non subisce l'influenza della chiesa, e se i suoi sostenitori fossero in buona fede, anche i cattolici potrebbero sostenere tale nuova coniazione di concetti. la definizione del problema fra chiesa e stato è veramente ardua. questi rapporti si possono risolvere o nell'accordo o naturalmente nel disaccordo. l'accordo favorisce quella pace spirituale, quella pace, interiore che ha formato la grandezza dell'italia. nei tempi più felici l'italia aveva il popolo che godeva della pace religiosa e politica, cioè che non conosceva il contrasto fra le due attività . il disaccordo invece danneggia tanto la chiesa quanto lo stato, perchè se le due società sono indipendenti, come è detto giustamente nell'articolo 5 pr del progetto, però i loro rapporti vanno regolati tenendo presente che cosa significhi chiesa e che cosa significhi stato. qui veramente vorre introdurre una concezione democratica che manda un pò per aria le concezioni giurisdizionalistiche che ancora sopravvivono e che tuttora impediscono di vedere nella sua vera realtà il problema, perchè si pensa che la chiesa sia qualche cosa al di fuori di noi. si vede soltanto la curia, il vaticano, i vescovi. certo anche questi sono la chiesa: anzi sono le basi della chiesa; ma nessun edificio consiste solo nelle basi. la chiesa, come diceva al suo popolo di africani sant'agostino di ippona, la chiesa siamo noi. ciascuno di noi è cittadino ed è credente; in quanto cittadino, potremmo dire, è stato; in quanto credente, è chiesa, sicchè siamo la stessa persona su cui si esercitano le due attività . ed allora il problema si risolve, se si risolve dentro la coscienza di ciascuno di noi. non vale fare delle leggi esterne e degli istituti esterni, se poi si lasciano il dissidio e l'incertezza nel nostro spirito. quindi la risoluzione va ricercata nel popolo cristiano, il quale è , secondo san paolo, la chiesa. la chiesa non è altro che il popolo sovrano, o, come allora egli lo chiamò , il popolo regale. ed allora si vede che la difficoltà dell'accordo e del disaccordo sta appunto nella posibilità di trovare questa conciliazione dentro la coscienza dei cittadini. il disaccordo porta a varie soluzioni. la prima è quella per cui lo stato ignora la religione del cittadino. che lo stato ignori la religione del cittadino significa che io cittadino ignoro me credente. è un assurdo e lo diceva bene mazzini in quella prefazione al suo libretto dei doveri che scrisse per i lavoratori, ed in cui spiegava come sia impossibile separare in questo senso l'attività politica e l'attività sociale della concezione filosofica e ideologica del popolo. quando andate da un affittacamere diceva chesterton non domandategli il prezzo della camera, ma domandate la sua concezione dell'universo. da quella dipende il prezzo della camera. noi siamo cittadini e credenti nello stesso tempo e non possiamo separarci da noi stessi. ciascuno di noi non può essere vivisezionato in due parti: una parte naturalmente reagisce sull'altra, una parte non può ignorare l'altra. io, quando esco di casa, non posso lasciare all'attaccapanni la mia coscienza di cristiano. la seconda soluzione è , potremmo dire, la soluzione stupida, cioè la persecuzione. tante volte lo stato ha tentato di liberarsi da questo problema perseguitando la chiesa ma perseguitare la chiesa significa perseguitare i propri cittadini battezzati, cioè significa in sostanza svenare il proprio organismo sociale. è un atto di emorragia che si pratica al proprio organismo sociale, e difatti ogni persecuzione si risolve non soltanto in danno della chiesa, ma anche e soprattutto dello stato, e si arriva sempre al punto che questo stato deve fare macchina indietro. la terza soluzione, e questa è la più scaltra, consiste nel crearsi una chiesa ancella, una chiesa fatta a libito e servizio dello stato. questo è stato tentato in oriente. c'è quel bellissimo libro dello scrittore russo soloviev, stampato a parigi, perchè la censura di mosca non ne permise la stampa a mosca, la russie et l'eglise universelle, che spiega come tutte le eresie in oriente nascessero nella corte imperiale, dove i sovrani si mettevano a teologizzare, come facevano i nostri sovrani giurisdizionalisti, non per il gusto della religione, ma per il desiderio di rendersi indipendenti dalla morale religiosa; perchè quella morale che era di non rubare, non uccidere, risultava incomodo moltissimo ai tiranni. ed allora, in oriente, tutte le eresie- alle volte contemporaneamente due eresie contradditorie nello stesso tempo- furono manipolate nella corte imperiale, cioè al centro della politica. e questo avvenne finchè non si riuscì a separarsi da roma. separatosi l'oriente da roma, non ci fu più bisogno di manipolare eresie. qualcosa di simile successe per i principi germanici nel secolo xvi. l'italia non fece questo, perchè non poteva separarsi dalla matrice, non voleva separarsi da roma; l'italia, anzi fu, la nazione più fedele all'idea cattolica, quindi all'idea della distinzione tra chiesa e stato. in italia, il problema dei rapporti è estremamente facile e, nello stesso tempo, estremamente difficile. è estremamente facile, onorevole targetti, perchè la grande maggioranza del popolo italiano è cattolica. guardate i censimenti, anche anteriori al fascismo, e voi trovate il 97 per cento circa di cattolici. in democrazia, la maggioranza significa qualcosa; cioè il popolo cattolico, che ha la maggioranza, vuole una sua pace religiosa, ha bisogno di una sua pace religiosa. non concederla, non realizzarla, significa fare il danno di questa grande maggioranza. ma, il problema è per noi anche estremamente difficile e delicato, perchè ci troviamo nelle condizioni di albergare una capitale politica che è anche la capitale del mondo cattolico, che è la capitale considerata tale da 300, 400 milioni di esseri; quella città , la quale, come ricordava ieri l'onorevole rossi, era considerata da quel pellegrino che veniva a farsi macinare a roma, come frumento, dalle tigri nel secolo ii, come la città che ha la presidenza dell'amore. e l'amore è anti-limite, l'amore è quello che ci obbliga a superare di continuo anche i particolarismi di razza, i particolarismi di casta ed i particolarismi di nazione. quindi, vedete quale problema grave devono risolvere il popolo italiano ed il governo italiano. ma non basta. questa capitale del mondo cattolico contiene uno staterello, il più piccolo stato del mondo, che ospita la più grande autorità spirituale del mondo. quindi, ci si pone sempre questo problema: conciliare il particolarismo, gli interessi nazionali, con gli interessi supernazionali religiosi, mantenere d'accordo queste due funzioni che spesse volte vanno in disaccordo. il capo di questo stato piccolissimo, che è albergato dentro roma, è un sovrano: è il papa, che è un sovrano indipendente, ma non straniero, come qualcuno pensa; e non è straniero, non soltanto perchè da 400 anni i papi sono sempre italiani, e magari romani, ma non è straniero per il fatto che questo sovrano è vescovo di roma, è il primate d'italia. quindi, è cosa nostra, appartiene alla nostra comunità , virtualmente è il nostro capo. arduo problema, quindi, che è stato assegnato al popolo italiano, e i medioevali avrebbero detto per una ragione provvidenziale, grandissima, perchè il popolo italiano più di qualunque altro possiede il senso della universalità . lo diceva una rivista francese l'esprit, all'epoca dell'elezione dell'ultimo papa. ai francesi diceva: non vi sorprenderete se i papi sono italiani; lo sono perchè il papa è il vescovo di roma, ma lo sono soprattutto perchè nessun popolo come l'italiano è capace di accogliere e di difendere il sentimento dell'universalità . in questo senso il popolo nostro è erede dell'antica roma che, pure nella razionalità pagana, gia realizzò quel magistero cosmopolita che fu proprio degli stoici. bisogna riconoscere che il mondo cattolico attorno a noi, col quale noi siamo intimamente legati, perchè questo mondo cattolico guardia di continuo a roma, ha capito e apprezza questa funzione, questa sensibilità del popolo italiano. io credo che nessuno vorrebbe che la santa sede fosse al di fuori dell'italia, perchè ritiene che nessun popolo come il popolo italiano ne sappia fare la più accorta, la più prudente, la più intelligente difesa esterna. per tutti questi motivi, quando nel 1870 si produsse la frattura fra lo stato e la chiesa, si creò un disagio nello spirito degli italiani e nello spirito dei cattolici di tutto il mondo, disagio che la legge delle guarentigie cercò di risolvere. badate che la legge delle guarentigie, come ha detto ieri l'onorevole jacini, è stata una grande legge, la quale tra l'altro permise ai conclavi di tenersi in tutta libertà . ma era un atto unilaterale e quindi non poteva sussistere, e quindi sopravvisse il disagio e sopravvisse la speculazione su quel disagio, speculazione all'interno, ma speculazione soprattutto all'esterno. ieri c'è stato raccontanto come anche nel gabinetto della maestà apostolica di francesco giuseppe fosse preparato un disegno di legge con un progetto di stato in miniatura per la città del vaticano. mi ricordate che un disegno simile voi lo potete trovare anche nei cassetti di presidenti di repubbliche laiche, perchè quando si trattava di mettere gli occhi nelle cose nostre e di inserire possibilmente un'azione nociva nelle cose italiane, tutti quanti si pareggiavano. questo era un problema grave, ma il grave e l'importante, onorevole rossi, non è che ci fosse della gente che pensasse di intervenire in italia per risolvere la questione romana, l'importante è che il papa non volle mai questo intervento, non volle mai saperne di questi progetti e li respinse tutti, perchè la santa sede voleva la risoluzione del problema dalla coscienza libera del popolo italiano e tanto aspettò fino a che questo non avvenne e fu il popolo italiano che risolse la questione romana. ( applausi al centro- interruzione dell'onorevole tonello) . e qui ha ragione l'onorevole marchesi, il quale ha detto che la risoluzione della questione romana si potè avere perchè finalmente le classi popolari espulsero quella egemonia che aveva conquistato quella borghesia volteriana e anticlericale, la quale aveva arricchito i propri patrimoni domestici con la spoliazione delle chiese e dei monasteri ed arricchiva la propria posizione politica mediante la coltivazione del dissidio interno della nazione, e viveva anzi del dissidio della nazione. ( applausi al centro) . c'è stato bene spiegato come si addivenisse alla conclusione della conciliazione: il tentativo di nitti e il tentativo di orlando; e veramente la conciliazione era matura negli spiriti quando venne mussolini, che colse il frutto maturato dall'albero, maturato nella coscienza del popolo italiano. mussolini lo fece per aggiungere al proprio prestigio e al proprio regime un'aureola la quale sapeva, dalle dichiarazioni di cavour e di crispi, quanto sarebbe stato grande; e difatti gli giovò enormemente presso le nazioni estere. senonchè , incostante com'era, si affrettò a sciupare colle sue mani questo prestigio; e difatti si può dire che il conflitto ideale, il conflitto di principio tra fascismo e cattolicesimo, tra totalitarismo e cattolicesimo cominciò all'indomani della conciliazione. già c'era prima ma l'urto, che portò quasi alla rottura nel 1931, fu all'indomani della conciliazione. questa conciliazione comporta, come sapete bene, un trattato ed un concordato. il trattato si riferisce al territorio; un territorio così piccolo, che potremmo definirlo un territorio simbolico, come il corpo di san francesco; così piccolo, che l'abbiamo visto nei cinque anni di guerra-costituisce un vero blocco attorno all'azione del papato; tanto che per cinque anni il papa non ha potuto comunicare coi vescovi e coi popoli cattolici, quasi non ha potuto ricevere nessuno dei rappresentanti dei popoli che erano in conflitto con l'italia; così piccolo, che non c'è neppure un campo di atterraggio per aeroplani stranieri. non solo; ma, per riguardo all'italia, in quei cinque anni, il papato, la santa sede non partecipò a nessun genere di convegni internazionali, neppure culturali, per non parere di compromettere la posizione dell'italia. aspettò . senonchè il papa- lo sapete- non fa questione di territorio. la sua difesa non sta nell'estensione del territorio o nelle mura del vaticano e neanche in quel cannone di stagno, che serve solo a tenere una gabbia con un canarino; sta in quel baluardo costituito dalla simpatia, dall'onestà , dalla coscienza del popolo italiano. il baluardo del papato, della città del vaticano è la coscienza del popolo italiano. ma questa coscienza il papa vuole salvata, custodita, ed ecco il concordato, che fa parte integrante ed è completamento necessario del trattato; appunto perchè raggiunge questa difesa della sua independenza e della sua sovranità , che territorialmente non è raggiunta. ora, il problema che si pone è questo: questo trattato e questo concordato devono essere inseriti nella costituzione? o meglio ancora: avendoli la sottocommissione e la commissione dei settantacinque inseriti già nel progetto di costituzione, dobbiamo oggi noi toglierli? la risoluzione di questo problema ci lascia molto tranquilli, perchè su tutti i settori dell'assemblea è stata affermata la volontà di pace religiosa. questa volontà , a mio parere, è uno degli elementi di fortezza maggiore della nuova repubblica italiana; se la sapremo mantenere, nascerà dalla pace religiosa ogni forma di solidarietà , di cooperazione, anche nel campo politico, anche nel campo sociale. da lì partono per noi tutte le energie, che muovono la ricostruzione . ora, noi desideriamo che questa pace in nessum modo si turbi; e perchè non si turbi, riteniamo che sia meglio non toccare niente o- come diceva l'onorevole tupini- quieta non movere. questa costruzione, che il genio politico degli italiani, ha preparata, è così delicata, ci è costata tanta lagrime e tanta fatica, che oggi il toccarla, il comprometterla significa veramente sciupare un capolavoro e non si capisce a beneficio di chi, se non dei re di, prussia. perchè noi vogliamo inserire i patti lateranensi nella costituzione? perchè vogliamo affermare la loro enorme ed unica importanza di patti internazionali. non si tratta del solito trattato fra due potenze, fra due sovrani. quando si fa un trattato col presidente di una repubblica d'america, al popolo interessa ben poco sapere come si chiami il capo di questa repubblica e che vita faccia. ne ignora forse anche il nome e non se ne cura; è cosa estranea alla sua coscienza. ma qui il trattato è stato concluso con un capo che è il capo spirituale della nostra religione, che è il fondamento della nostra chiesa, e nel quale s'impernia tutta l'autorità e il prestigio della nostra fede. è dunque qualcosa di unico. non si tratta qui di interessi economici pattuiti fra due stati, ma dei più alti interessi spirituali che hanno trovato la loro sistemazione; sistemazione che non riguarda soltanto noi in italia, ma i cattolici di tutto il mondo. ecco perchè noi vogliano che questi patti siano consacrati in un documento che ne affermi la solennità , l'unicità e la stabilità . perchè se noi oggi, amici miei, cominciassimo con l'estrometterli dal progetto di costituzione, noi li indeboliremmo, e questo è il primo risultato che se ne avrebbe . guardiamo le cose sotto l'aspetto dell'interesse politico: se noi oggi ripudiassimo il progetto che ci è stato offerto dalla commissione, si verrebbe a dire che questi patti si sono, per la strada, indeboliti, e che la loro stabilità oscilla. il popolo non si potrebbe sottrarre a questa impressione, che già a 15 o 16 anni di distanza si pensi a modificarli, quasi che tutta quella stabilità sia per tramontare. quindi, alla stregua di questa esigenza fondamentale, tutti i dubbi che sono stati sollevati, tutte le perplessità a cui accennava adesso l'onorevole targetti e il tecnicismo a cui accennava l'onorevole orlando, hanno una importanza subordinata. noi vogliamo contemplarli sotto l'aspetto dell'interesse politico. per il popolo italiano oggi conviene quieta non movere, conviene lasciare che il trattamento e il concordato siano là dove li ha messi la commissione . e badate, anche la legge delle guarentigie, per gli stessi motivi, fu dal consiglio di stato in italia, il 2 marzo 1878, qualificata come legge fondamentale dello stato. e si trattava di una legge unilaterale, di una cosa molto al di sotto dei patti lateranensi. noi, nell'interesse del popolo, per una ragione soprattutto democratica, chiediamo la consacrazione nella costituzione di questi documenti. questo è l'importante. per il resto si sono fatte critiche ad alcuni articoli. ma sappiamo che c'è la valvola della revisione o di qualsiasi modificazione bilateralmente accettata. e noi conosciamo dall'esperienza quanto generosa ed indulgente sia la chiesa nell'accedere ad istanze ragionevoli. non parliamo di menomazione di libertà per nessuna minoranza, perchè io ho fatto un raffronto nel mio giornale, da cui risulta che non c'è paese d'europa in cui regni una libertà religiosa così ampia come in italia. vi raccontavo come neppure in svizzera, neppure nei paesi scandinavi si faccia ai cattolici il trattamento che qui si fa alle altre religioni. qui c'è piena libertà per tutti; quindi cerchiamo di tener presenti le conseguenze rovinose che verrebbero oggi dal ripudio di questa inserzione. e, badate, io sono sicuro- e lo sappiamo ormai dalla storia- che la santa sede non dà nessun peso alle rimostranze dei cattolici esteri; ma noi sappiamo che queste sono noiose e nocive, perchè la politica è fatta anche delle simpatie dei popoli: se infatti vi sono negli altri paesi dei nuclei che dubitano della nostra serietà nel trattare il problema delicatissimo dei rapporti tra chiesa e stato e nel proteggere il papato nell'esercizio delle sue funzioni, questo rappresenta un danno anche alla nostra politica che noi dobbiamo eliminare. veramente la conciliazione ci ha procurato simpatie dappertutto; il che, in politica, significa anche aiuti economici. teniamone conto. questa è la politica: fare l'interesse del popolo, facendo anche qualche sacrificio ideologico. per tutte queste ragioni, sarebbe bene che questa assemblea dichiarasse solennemente di nuovo di voler consacrare questa conciliazione, conferendole il crisma democratico e repubblicano. la conciliazione porta la firma di mussolini, porta la firma della monarchia, decaduta; ebbene, noi, inserendola nella costituzione, la facciamo democratica e repubblicana. ( interruzione una voce a sinistra. meno male ) questa democraticità cui alludo nasce proprio dalle scaturigini della nostra fede. oggi c'è anche nei settori protestanti un risveglio di quello che si chiama sensus ecclesiae: il senso della chiesa, come popolo che agisce nel campo dello spirito , orbene, questo avviene in italia; e il popolo agisce nella concordia e nell'unità , con enormi frutti e benefici nella politica stessa. i patti lateranensi consacrarono e saldarono l'unità politica in italia. l'onorevole togliatti tiene molto a questa unità del popolo italiano: ebbene, su quale base noi possiamo fondarla meglio, che sulla base religiosa? specialmente in questo momento, che stiamo attraversando, di enorme crisi, noi abbiamo bisogno di ciò per creare gli istituti della nuova repubblica, per creare e per operare quelle riforme sociali che saranno possibili soltanto in uno stato di euforica concordia. questo si farà , se noi considereremo definitivamente chiusa questa partita con i patti lateranensi del 1929, conferendo ad essi quella consacrazione che la coscienza cattolica detta. l'altro ieri, l'onorevole marchesi ha detto così belle cose sulla concordia, che veramente commuovono. e allora io mi domando: perchè dobbiamo sciupare questa concordia? perchè dobbiamo sciuparla in un punto così delicato? qui non si parla più della democrazia cristiana, ma di un interesse che sta a cuore ai cattolici di tutta l'italia. si direbbe veramente che questo riavvicinarsi al tema religioso abbia irradiato su di noi un senso di fraternità dal quale molto c'è da sperare. io credo che un riconoscimento simile conferirà all'italia un nuovo prestigio dentro e nuovo prestigio fuori. tra l'altro io credo che aiuterà a conquistare alla repubblica italiana anche vari gruppi di monarchici, per esempio quei monarchici, i quali fino al 1929 erano contro i savoia, proprio per causa della questione romana, e dopo si convertirono ai savoia per la risoluzione della questione romana. con queste ragioni, roma, sotto un duplice aspetto, per l'impulso di una doppia corrente, avrà le forze per concorrere, nell'ordine delle idee più che in quello delle potenze economico-politiche, alla creazione di un'europa pacifica, dove, muovendo guerra alla guerra, superando i nazionalismi, si realizzi il primo atto della fondazione di quella che è stata vaticinata come la nuova cristianità giuridica dell'avvenire. e questo attraverso la trasformazione, di cui parla il profeta, delle armi omicide in utensili di fecondo lavoro. ( vivi applausi- molte congratulazioni) .
