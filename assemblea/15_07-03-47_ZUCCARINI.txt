prospetterò , onorevoli colleghi, alcune esigenze della democrazia e mi riferirò a qualche esperienza. spero di non ripetere cose già dette. non mi soffermerò su questioni di principio. noi repubblicani non abbiamo mai considerato la repubblica come pura forma, ma ci siamo sempre preoccupati che la repubblica fosse anzitutto sostanza. è in tale senso che mi propongo di intervenire in questa discussione. incomincierò coll'osservare come sia spiacevole che la partecipazione del pubblico a questo dibattito sembri molto scarsa. la stampa in genere non si occupa del nostro progetto, e quella che se ne occupa lo fa spesso con la preoccupazione di svalutarlo e di criticarlo. sappiamo benissimo a che mirano tali svalutazioni e dobbiamo preoccuparcene. dobbiamo perciò dare, almeno qua dentro, l'impressione di un grande spirito democratico ed anche di una grande volontà di realizzazione. è augurabile che la partecipazione degli onoreli colleghi a queste discussioni sia in avvenire molto più numerosa. bisogna riguadagnare il tempo perduto, e richiamare sulle nostre discussioni, con una più viva e seria partecipazione, l'attenzione e l'interessamento del paese. se questa discussione si fosse fatta 7 mesi addietro, forse noi saremmo molto più avanti nel nostro lavoro ed avremmo assolto meglio la nostra funzione. non lo abbiamo fatto e recriminare è perfettamente inutile. siamo di fronte ad un progetto completo e ad esso dobbiamo ora fermare la nostra attenzione, con l'intento di migliorarlo, di adeguarlo alle nuove necessità e, soprattutto ai bisogni di democrazia del popolo italiano. si è detto che questo è un progetto di compromesso. può anche essere vero. compromesso a parte, non è ciò che mi preoccupa, quanto invece il fatto che alla formazione del progetto stesso hanno contribuito due concezioni, due diverse preoccupazioni: quella della libertà e quella dell'autorità . ebbene, bisogna che il principio di libertà sovrasti al principio di autorità , perchè se un pericolo c'è , è solo nella possibilità che il principio di autorità prevalga sul principio di libertà . e dico anche il perchè . non siamo ancora completamente usciti dal sistema fascista. sono ancora vive le correnti autoritarie e le volontà totalitarie. tutto l'apparato, il vecchio apparato fascista, è in piedi. le critiche stesse che si volgono alla repubblica non sono critiche che investano anche il vecchio sistema. anzi, mirano a rivalutarlo e a giustificarlo e sono adoperate contro il sistema che noi vogliamo instaurare in italia. ( applausi a sinistra) . bisogna preoccuparsene. e bisogna intanto preoccuparsi di realizzare veramente quella democrazia, per la quale qua dentro manifestano tutti le stesse buone intezioni. purtroppo è mancata e manca in questo progetto una chiara delimitazione dei compiti e delle funzioni della stato. ci siamo fermati alla forma, al meccanismo esteriore, e non ci siamo preoccupati a sufficienza dell'organizzazione interna, delle sue strutture, del modo in cui il nuovo organismo repubblicano dovrà essere formato. questa nuova costituzione potrà inserirsi sul vecchio sistema? usciamo dal fascismo e dobbiamo preoccuparcene, anzi doveva essere questa la sola preoccupazione, prima di addentrarci nel lavoro di preparazione del nuovo sistema di libertà : di sapere come e perchè eravamo caduti nel fascismo. e saperlo, non tanto per noi che abbiamo assistito al suo sorgere ed affermarsi, quanto per gli altri molti che oggi partecipano ai nostri lavori e che non hanno preso parte alle vicende del passato. occorreva sopratutto sapere che cosa dei vecchi sistemi, parlamentare e fascista, avesse male funzionato e perchè avesse male funzionato. quando due anni addietro il ministero per la costituente creò una speciale commissione con compiti inizialmente non ben precisati, e volle escluso dai compiti di tale commissione quello puramente politico ( mentre il suo compito avrebbe dovuto essere proprio quello di preparare progetti costituzionali dal momento che la costituente era cosa ormai decisa ed evidentemente si parlava di costituente, appunto perchè il vecchio regime, anche quello parlamentare, non aveva funzionato bene) , io dissi in una delle prime riunioni di quella commissione che, dal momento che le si volevano assegnare compiti solamente di inchiesta, essa avrebbe potuto giovare ugualmente al lavoro dei costituenti di domani, ricercando come e perchè quei vecchi istituti parlamentari avessero male corrisposto e ci avessero invece condotti al fascismo. in questo modo si sarebbe reso un grande servizio ai costituenti, perchè fossero bene avvertiti di non cadere, nella loro opera costruttiva, nei vecchi errori e verso gli stessi risultati. bisogna vedere come e perchè il nostro vecchio sistema parlamentare è caduto ed è precipitato nel fascismo. la crisi che ha portato al fascismo non è stata nemmeno una crisi particolare all'italia. è avvenuta prima in italia, ma si è successivamente determinata nella maggior parte degli stati di europa. è necessario, quindi, anche estendere l'indagine. ci siamo decisi per il sistema parlamentare. essendo mancate le discussioni preliminari, è naturale che ci siamo volti istintivamente verso la vecchia costruzione. ma il sistema parlamentare è un sistema vecchio: vecchio di due secoli. l'onorevole cevolotto ieri metteva in dubbio che fosse il miglior sistema e che debba considerarsi il sistema unico e definitivo. probabilmente le necessità democratiche di domani esigeranno altra soluzione e altro sistema. tuttavia lo abbiamo adottato e ci dobbiamo preoccupare che risponda alle necessità per le quali lo abbiamo creato. ora, questo vecchio abito dell'ottocento è oggi evidentemente un abito troppo piccolo per un organismo che, come lo stato, è diventato frattanto troppo grosso. questo è il suo difetto fondamentale. bisogna, quindi, vedere di adattarlo e magari di allargarlo, ma se vogliamo fare la democrazia allargarlo non basterà : dovremo anche sottoporre il corpo dello stato ad una energica cura di dimagrimento il sistema parlamentare, prima ancora di precipitare nel fascismo, era già oggetto di molte critiche ed erano critiche in senso democratico. la necessità di una sua sostanziale riforma e anche di nuovi ordinamenti, d'una diversa organizzazione dello stato, fu ampiamente dibattuta nel periodo dal 1914 al 1915 e successivamente all'altra guerra. si era allora parlato di democrazia diretta, di rappresentanza degli interessi; specialmente si era lamentata la insufficienza del sistema a rappresentare bene, completamente, la volontà popolare. si osservava come, attraverso il sistema di elezioni, la sovranità dei cittadini si riducesse alla sovranità di pochi minuti, allo atto cioè della deposizione del voto, e che, poi, tutto passasse senza una loro effetiva partecipazione alla vita dello stato. più che un esercizio, era una abdicazione di poteri. gaetano mosca, 60 anni addietro, lo aveva già notato, ed era giunto alla constatazione che, in fondo, la vita politica risultava governata da pochi gruppi, che erano sempre quelli. di qui la sua nota teoria della classe politica. nel nostro sistema parlamentare, non era questo il solo difetto, ve n'erano altri, e il difetto sostanziale era nel suo ordinamento accentrato, nel fatto che tutti i poteri vi partivano dall'alto per scendere verso il basso. quel sistema, che inizialmente, finchè i compiti dello stato erano molto ridotti, rispondeva sufficientemente, non rispose più , man mano che i compiti dello stato si vennero estendendo, quando lo stato dalle sue funzioni puramente politiche passò anche a compiti economici e sociali. il fatto che questi istituti parlamentari partissero proprio da una concessione sovrana, stabilendo un sistema di poteri per cui dall'alto si scendeva verso il basso e l'alto controllava e faceva funzionare la macchina, anche quella elettorale, aveva portato lo stato ad un sistema di dittature, alla formazione nello stato di gruppi oligarchici. la dittatura era, cioè , già in atto in una infinità di funzioni dello stato. nonostante l'estendersi del suffragio, la sovranità del cittadino si riduceva ogni giorno di più ; appunto perchè il centralismo si faceva più rigido, i compiti dello stato diventavano sempre più complessi ed invadenti, e la burocrazia, che è lo stato nello stato, si ingrandiva maggiormente ogni giorno. proprio per questo il sistema parlamentare determinò il sorgere e lo svilupparsi di formazioni con volontà dittatoriali. molto spesso, anzi quasi sempre, avvenne- giacchè l'organizzazione dei partiti si modella istintivamente sulla organizzazione dello stato, cioè dell'organo sul quale essi devono esercitarsi- che i partiti assumessero caratteri quasi dittatoriali. è un fenomeno questo che si verificò non solamente in italia, ma in tutti gli stati centralisti della europa. il michels fin dal 1915 fece un'acuta diagnosi di tale fenomeno, e scoprì fin da allora che si andava verso il duce, che anzi il duce era già formato, implicito nell'organizzazione sindacale e in quella dei partiti. egli aveva particolarmente visto il fenomeno in germania, però con molti riferimenti- egli viveva allora tra noi- all'italia. e se siamo precipitati nel fascismo è appunto perchè , tale era lo sviluppo logico del sistema. non restava infatti che l'assalto al potere. quando tutti i poteri si assommano nello stato, il colpo di mano sullo stato è quasi inevitabile. dopo la guerra 1914-1918, ci fu, come adesso dopo questa guerra per tutti gli stati, proprio in relazione alle idee, ai principi di democrazia per i quali la guerra fu combattuta e vinta, il sorgere di nuove costituzioni in molti degli stati d'europa, nuove costituzioni ispirate a principi democratici, in alcuni casi con finalità molte larghe e socialmente molto avanzate. vedremo quale fu la loro sorte perchè formi oggetto di riflessione. l'italia fu la prima in cui il parlamentarismo sboccò nella dittatura. venne poi la spagna, e vennero altri stati. quello che però è sintomatico e di cui ci dobbiamo preoccupare in questo momento, perchè la situazione è , su per giù , la stessa, è che pure queste nuove costituzioni parlamentari, formate in base a nuovi principi, dettate da un nuovo spirito, aperte anche alle esigenze sociali, anche queste, dico, ad una ad una precipitarono nella dittatuta. per quali motivi? il principale, se non unico, motivo fu che le nuove costituzioni si innestarono sulla vecchia organizzazione dello stato, e prima di iniziarsi non provvidero a smantellare tutto il vecchio apparato. così stiamo per fare ora noi. facciamo la costituzione, senza esserci preparati ad evitare l'inserimento della nuova costituzione democratica nello organismo dello stato, che è rimasto quello che era: conservatore, autoritario e burocratico. è questa la nostra preoccupazione maggiore. valgano gli esempi. fra gli stati che ebbero una buona costituzione c'è stata anche la germania; ed è l'esempio che ha avuto l'epilogo più disastroso. è accaduto spesso che durante le nostre discussioni di commissione fossa citata ad esempio la costituzione di weimar. anche l'onorevole mortati ebbe a dire che si tratta di una bella costituzione. ed era forse una costituzione più avanzata, di quella di cui stiamo discutendo il progetto, nel campo sociale. ebbene anche quella costituzione, la quale ebbe a presidio non forze reazionarie, ma inizialmente, forze socialiste, operaie, forze che si erano educate per lungo tempo alla dottrina del marxismo ( vero è che durante la guerra non avevano saputo dimostrare la loro efficienza ) anche quella costituzione è fallita, come tutte le altre. ha portato anzi con la sua caduta all'esperimento peggiore, il più dannoso che ci sia mai stato, per tutta l'umanità . perchè questo? non vi sembri strano che io insista su questo punto, anche a costo di poter sembrare noioso. perchè dunque quella costituzione è fallita? non vi sono dubbi. appunto perchè non provvide a demolire la vecchia struttura burocratica e autoritaria dello stato. si fece una costituzione in cui erano sancite tutte le libertà , in cui si erano affermate persino quelle autonomie comunali che non si sono volute inserire nella nostra. c'era già il precedente degli stati federali che diventavano stati regionali e che, quindi, godevano di una relativa autonomia. ebbene, che cosa ferì la costituzione? non solamente il centralismo, cioè la vecchia organizzazione burocratica dello stato rimasta in piedi, ma anche il fatto ( e qui il riferimento deve farci meditare su una parte della nostra costituzione, una parte che mi sta particolarmente a cuore, cioè quella della regione per la quale si è contemplato qualche cosa di simile) che pure in germania, come si pensa da noi nelle autonomie delle regioni, che vennero accompagnate con la creazione di uno speciale presidente, si inserì , e non a lato con lo stesso grado, con la stessa autorità come si pensa di fare in italia, ma in sottordine, un rappresentante del governo centrale e, accanto a questo, altri funzionari ad esso subordinati. avvenne così , che per quanto, in certo modo, il rappresentante dello stato fosse un subordinato di fronte al presidente della regione, praticamente la parte del rappresentante dello stato diventò determinante e finì coll'uccidere di fatto le autonomie locali. ma ci furono altri motivi che dovete tenere presenti. lo dico per i molti che si preoccupano che venga intaccato il centralismo, confondendo il centralismo, cioè l'unità di partenza di tutti i poteri, con l'unità nazionale. uno dei motivi fu che si provvide nel 1919 all'applicazione di un nuovo sistema finanziario unitario per tutto il reich, e si crearono anche gli speciali funzionari per l'applicazione di tale sistema. avvenne così ( è una considerazione che forse avrei potuto risparmiarmi, ma che è tuttavia utile sia richiamata fin da ora) che si diede vita nelle regioni e nei comuni a due specie di amministrazione: una autonoma, che era quella del comune e della regione, ed un'altra subordinata, dello stato, che inevitabilmente interferiva nell'amministrazione autonoma. vi furono anche altri motivi: uno tra i principali l'estensione che fu data alla legislazione sociale, ed anche li con criteri centralisti. e siccome la legislazione era molto ampia, anche essa contribuì a determinare l'asservimento, anzi l'annullamento di tutte le autorità locali e il concentramento di poteri sempre più assoluto e rigido da parte delle autorità centrali. con tale organizzazione dello stato, come avviene sempre per tutte le organizzazioni che vogliano operare nello stato- ecco la questione dei partiti- anche i partiti si organizzarono allo stesso modo; era infatti l'unico modo in cui essi potessero organizzarsi per influire sullo stato, e si organizzarono infatti dittatorialmente e con l'intenzione di conquistare lo stato. i partiti erano molti, finchè il partito più audace, quello che era riuscito ad acquistare più forza, un bel giorno diede l'assalto alla centrale dello stato, confiscando tutte le centrali degli altri partiti: e si ebbe il partito unico, la dittatura. passo subito all'altro esperimento del dopoguerra relativo al sistema parlamentare, che ci può insegnare qualche cosa, e aiutare ad orientarci in fatto di democrazia. sono crollate molte delle istituzioni parlamentari, e sono crollate quasi tutte quelle che si sono istituite in un sistema centralistico dello stato, cioè nell'unità dei poteri, nell'unità dei comandi, nell'unità dell'amministrazione, che ha voluto dire centralismo e burocrazia. la burocrazia in italia si è sviluppata troppo largamente, perchè di essa, del suo sviluppo, del suo funzionamento non ci si debba specialmente preoccupare. è questa, infatti, la parte più importante dell'organizzazione interna dello stato che abbiamo trascurata completamente, mentre, secondo me, doveva essere studiata comtemporaneamente alla formulazione del nostro progetto di costituzione. ora, mentre crollarono tutti quei sistemi parlamentari più o meno democratici, che ebbero il torto di innestarsi sulle vecchie strutture dello stato e di mantenere allo stato tutte le vecchie attribuzioni e tutti i vecchi impiegati- e noi in italia non abbiamo fatto una buona epurazione, nè sappiamo ancora quanta parte della nostra burocrazia sia fedele alla repubblica e possa servirla - mentre caddero tutti quei sistemi, ci furono tuttavia- ed ecco l'altro lato della questione che dobbiamo tener presente per ispirarci nelle modifiche da apportare alla nostra costituzione- vi furono altri stati che invece si salvarono, che resistettero alla dittatura, mantennero, sia pure attraverso molte difficoltà , la libertà dei cittadini, la democrazia insomma, se è vero che la libertà del cittadino è democrazia. ebbene, esaminateli questi stati, vedete come sono organizzati, come si sono sviluppati. non mi riferisco all'esempio di oltre atlantico, agli stati uniti, che potrebbe sembrare lontano per quanto sia probativo; mi riferisco agli esempi europei. l'inghilterra ha un parlamento che è sorto, si è sviluppato attraverso le autonomie locali e che si mostra capace di tutti gli esperimenti anche sociali, ma in cui le autonomie sono sempre state la base della sovranità , in cui la sovranità ha per base la dignità del cittadino, il senso di responsabilità del cittadino, la volontà cioè dei cittadini di essere liberi. in democrazia occorre anche una volontà del cittadino ma c'è anche il belgio, che ha un sistema di autonomie comunali. non vi parlerò della svizzera- che, essendo repubblica, per qualcuno di voi potrebbe essere argomento di ironici commenti- unico angolo di vera durevole libertà rimasto in europa; non della svizzera dunque, ma della olanda, della danimarca, degli stati scandinavi. ebbene, tutti questi stati, pure non avendo raggiunta la perfezione repubblicana ed essendo democrazie ancora spurie, sono tuttavia fondati su un sistema di autonomie locali e di autonomie regionali, e in tali  autonomie hanno trovato una valida garanzia per la continuità del loro sistema parlamentare. e quelle autonomie non hanno affatto indebolito e tanto meno distrutto la loro unità nazionale anzi, ha permesso ai loro popoli di resistere più dignitosamente e unitariamente alle dittature anche nei periodi più tragici di questa guerra. mentre la francia, già minata nel suo parlamentarismo, cadde subito, ed il parlamento rinunciò ai suoi poteri proprio nel giorno della disfatta, quando avrebbe dovuto dimostrare la propria volontà di autonomia, tutti gli stati che ho citato, invece, anche dopo essere stati invasi e soggiogati, hanno saputo mantenere la loro dignità e il loro senso di autonomia, e hanno offerto all'invasore una resistenza molto maggiore. qualcuno è riuscito persino a salvarsi dalla guerra, come la svezia e la danimarca; tutti, ad ogni modo, hanno dato una prova di dignità molto superiore in confronto agli altri stati parlamentari. non è una semplice coincidenza questa a cui mi sono ora riferito. tra i sistemi parlamentari che sono stati travolti e quelli che hanno resistito c'è infatti una notevole differenza di struttura. si tratta di due sistemi parlamentari, di cui uno, il primo, può definirsi costituzionalmente malato; il secondo si potrebbe invece indicare come costituzionalmente sano. e i parlamenti sani sono proprio quelli fondati sopra una tradizionale e attiva amministrazione autonoma. è in vista della impostazione che dobbiamo dare alla nostra costituzione, che io mi sono riferito alle esperienze parlamentari del passato recente. se vogliamo garantire la libertà , dobbiamo preoccuparci di estendere la sovranità . il problema della sovranità non si risolve coll'atto elettorale che si ripete una volta ogni tanto; la sovranità si realizza, si perfeziona, diventa consapevolezza, quanto più si esercita e quanto più vasti sono i campi del suo esercizio. le autonomie locali sono per questo, perchè estendono l'esercizio della sovranità del cittadino, presidio della libertà . si è detto tante volte che l'ambiente, il costume, le abitudini, formano la dignità , il senso di responsabilità del cittadino. è nel comune, è nel piccolo ambiente della vita locale che i cittadini si educano. ed allora preoccupiamoci anche di ciò : di formare dei cittadini. e non guardiamo ai pericoli di forme di decentramento che solamente per spirito di conservazione, diremo così , anzi per aspirazione verso il passato, oggi si combattono. è da deplorarsi che nel manifestare diffidenza e ostilità al decentramento- anche nelle forme modeste in cui è stato concepito per l'italia- partecipino anche quegli amici o colleghi che dovrebbero sentire ( e che certamente sentono) vivo il desiderio della democrazia, così come noi lo sentiamo. certe prese di posizione sono inconcepibili. io sono poco entusiasta, per esempio, del progetto di regione che abbiamo inserito nella costituzione; eppure lo accetto: lo accetto come un acconto per l'avvenire, come un unizio di qualche cosa, di molto più importante, che deve stare alla base della nostra revisione costituzionale: cioè come punto di partenza per una radicale riforma burocratica dello stato italiano. tutti gli attacchi che si fanno alla regione, comunque siano manovrati, sono solo ispirati dalla preoccupazione di mantenere quello che c'è , e di non mutare nulla nelle strutture del passato. ebbene, amici della sinistra, preoccupiamoci anche degli scopi reconditi di questa avversione alle autonomie, e non avanzate, proprio voi, pericoli di separatismo, di sbriciolamento dell'unità dello stato, perchè sono preoccupazioni ridicole. ridicole, mi si permetta di dirlo, non solamente riferendosi ai sistemi regionali, ma riferendosi allo stesso federalismo. quando si parla, cioè , del federalismo come di un pericolo di disgregazione, si dice una grande sciocchezza. la realtà storica dice precisamente il contrario. la federazione ha sempre realizzato una maggiore e più salda unità . non c'è un esempio solo in cui la federazione non abbia creato vincoli di solidarietà e di maggiore saldezza. datemi un esempio di uno stato solo che, attraverso il regionalismo o attraverso la federazione, si sia sbrindellato. le vostre stesse costituzioni, o amici comunisti, consacrano il sistema della federazione. prendete la serbia, la jugoslavia: là ci sono regioni, anzi stati, che sono molto più piccoli anche delle regioni più piccole che si pensa di creare in italia. ( interruzione maffi. questi preesistevano alla federazione) . si dice: qui in italia si stanno manifestando in questo momento troppi particolarsmi, ci sono troppe aspirazioni regionali, troppe richieste di creare nuove regioni. ora, lasciatemi dire: non penso che tali manifestazioni, dacchè ci sono, non possano anche in ogni caso essere contenute dalla nostra saggezza, dalla nostra previdenza, dal nostro senso di responsabilità . non credo che tali manifestazioni di particolarismo possano indebolire l'unità d'italia. sono manifestazioni- lasciatemelo dire- dell'insopportabilità del sistema burocratico ed accentratore d'italia; sono rivendicazioni di diritti che sono stati misconosciuti per 60, anzi per 80 anni. e infine ci si deve rendere ragione che tali movimenti hanno, in fondo, questo di buono: che non sono più delle petizioni allo stato, come ci siamo abituati a vedere per ottenere aiuti, sussidi e concorsi; sono volontà nuove che, bene o male, sorgono in italia per chiedere di fare da sè e con l'intenzione di fare meglio di quanto i capi non abbiano saputo e probabilmente non sapranno mai fare. ad ogni modo, vediamo di intenderci anche su tale questione: la regione, così come è stata creata, con quelle quattro o cinque legislazioni differenziali a me non fa affatto piacere. di legislazione io ne avrei voluta una e di un solo tipo. fui proprio io a proporre in tal senso un emendamento: che allo stato appartenesse tutto quello che riguarda lo stato e tutto il resto passasse alle amministrazioni regionali e alle amministrazioni locali. quindi, non quattro legislazioni, ma una legislazione: lo stato che fissa insieme alle materie, il campo della sua competenza per tutto quello che ha carattere unitario nazionale, e lascia poi che gli altri organi provvedano invece agli interessi particolari. non è stato mai detto, infatti, che un interesse particolare debba sempre diventare un interesse nazionale. sarà questione, quindi, di fissare i limiti, le linee degli interessi particolari, non già di sopprimerli o di conculcarli. ed intendiamoci bene anche su un altro lato della questione: il decentramento. si dice: autonomie no; però dobbiamo decentrare, siamo invece disposti al decentramento. ma cosa intendete per decentramento? siamo sempre qua: intendete amministrazioni che sorgano dal basso, che vadano verso l'alto e amministrino esse la parte che le riguarda? oppure pensate ad un decentramento burocratico? e se pensate ad un decentramento burocratico, allora, lasciatemi osservare che anche il prefetto di cattiva memoria diventa in tal modo un organo di decentramento, anzi non mi meraviglierei, che con tale decentramento, si arrivasse addirittura al commissario comunale. intendiamoci bene, quindi, anche sulla questione del decentramento, tenendo presenti le osservazioni che ho fatto in precedenza. la sovranità deve partire dal basso e salire verso l'alto. ecco il carattere differenziale tra i due sistemi parlamentari a cui mi sono riferito, quello che è crollato e l'altro che ha saputo resistere. l'unità che parte dal basso, che si basa sulle autonomie locali ed ha la possibilità di espandersi ancora verso campi più vasti, è una autorità stabile e progressiva. l'unità che parte dal centro per diffondersi verso il basso è invece una unità limitata, che non va verso il più grande, ma verso il più piccolo. il problema della regione, il problema delle autonomie, a cui io qui accenno solo in senso generale ( la discussione particolare la faremo dopo) , si innesta in un altro problema, che è il problema legislativo. io avrei voluto che questa assemblea, nei sette mesi che ha funzionato solo per fare discorsi sulla crisi ministeriale senza grandi risultati, avesse funzionato legislativamente. allora molti di voi si sarebbero certamente resi conto della impossibilità materiale dell'assemblea stessa di provvedere, non dico utilmente, ma solo passabilmente all'enorme compito legislativo che le verrebbe affidato, data appunto la complessità dei compiti dello stato. questo è il rpoblema. volete un'assemblea che funzioni? volete un parlamento, cioè un sistema parlamentare, che legiferi bene sulle cose essenziali della vita nazionale? allora bisognerà che anche nello stato si passi all'applicazione del principio della divisione del lavoro. in quanto a competenza, lo stato, l'assemblea legislativa cioè , potrà assolvere utilmente a compiti di carattere generale. e ve ne sarà già abbastanza per le sue discussioni e per le sue deliberazioni. ma tutto il resto? adesso andiamo avanti con i decreti-legge e, quindi, della complessità di questa materia non ci rendiamo sufficientemente conto. ma prendete un momento la gazzetta ufficiale e vedrete quante leggi e quanti decreti si trovino tutti i giorni inseriti in quel foglio. ditemi onestamente: con tale mole di lavoro legislativo quale camera potrà assolvere utilmente la sua funzione? se voi non vi preoccuperete perciò di ridurre i compiti dello stato a quelli essenziali, per modo che le sue discussioni e le sue deliberazioni siano proficue, non avrete risolto, nel sistema prlamentare, il sistema della organizzazione migliore della vita del paese. questa è la realtà , contro la quale non c'è da dire niente, perchè è quella che noi tutti conosciamo e conosceremo di più , se un giorno ritorneremo qui dentro in veste di deputati. occorre una divisione del lavoro, e per arrivarvi occorre snellire, suddividere, snodare la macchina dello stato. altrimenti, dal momento che ci proponiamo di affidare allo stato sempre nuovi e maggiori compiti sociali, il sistema parlamentare non funzionerà più del tutto. volete che il sistema funzioni? rendetelo semplice e lo renderete rapido ed anche competente; liberatelo di tutta la legislazione particolare che oggi costituisce i nove decimi della legislazione. del resto se la camera una competenza può avere, sarà solo nelle questioni generali. voi potrete benissimo qua dentro decidere della riforma agraria, fissandone i principi, fissandone le modalità , i metodi. potrete fare la riforma industriale, potrete dettare le leggi per tutta la vita nazionale. ma le leggi particolari, tutto il resto, quello che riguarda una regione o l'altra, quello che riguarda una zona o l'altra, non sono di vostra competenza. se anche vorrete tale competenza non potrete averla, perchè se siete uomini politici e quindi infarinati necessariamente di tutto un pò , competenti su questioni particolari e specifiche non lo siete anche se fra voi ci fossero dieci o cinquanta competenti su ogni questione, vi sarebbero sempre gli incompetenti tra voi, cioè una stragrande maggioranza d'incompetenti, che dovrebbero risolvere tali questioni. non mettiamoci quindi, su una strada sbagliata; non facciamo un parlamento per metterlo nella impossibilità di funzionare. semplifichiamo lo stato, miglioriamo i suoi organismi pensiamo a nuovi compiti e alle nuove necessità , e soprattutto pensiamo a creare per questi vari compiti gli organi adatti. e siano essi organi rappresentativi ho già detto che la democrazia non consiste nella meccanicità del voto, e che il rimprovero che è stato fatto più spesso al sistema parlamentare è proprio quello che esso non risolve il problema delle competenze. quando si è parlato di rappresentanza di interessi, se ne è parlato proprio in tal senso. è giusto che gl'interessi economici trovino gli organi che li rappresentino. si tratta di vedere come e dove. in sede di commissione, mi sono dichiarato contrario alla rappresentanza degli interessi, quando si pensava di fare del senato, della seconda camera, l'organo di rappresentanza di tali interessi. io dissi: no. perche? perchè gli interessi sono i più svariati ed una camera di rappresentanza di interessi, proprio appunto perchè gli interessi non sono gli stessi- e se ciascuno che vi sia interessato conosce benissimo la sua materia non conosce quella degli altri- sarebbe nel suo complesso una camera d'incompetenti. vi avverrebbe, cioè , che su ogni interesse sarebbe la maggioranza degli incompetenti a decidere. ed allora anche per gl'interessi bisognerà pensare a qualche cosa di diverso, cioè a qualche cosa che corrisponda anche a tale esigenza, perchè è pure un'esigenza quella che siano i competenti e gli interessati, a decidere dei loro interessi, e sempre nel campo della loro specifica competenza. nel progetto di costituzione, per esempio, si parla di un consiglio economico. è una cosa messa là senza una chiara definizione. non si sa cosa voglia essere, come lo si debba formare, nè come funzionerà . bisognerà creare non già un consiglio economico, ma parecchi consigli economici, e su ogni materia. vi saranno così i consigli della agricoltura, i consigli del commercio, quelli dell'industria e del lavoro. e bisognerà che siano organi di rappresentanza destinati a rendersi utili al lavoro legislativo e formati intanto da rappresentanze elettive. lo stesso dicasi per i ministeri. io cercherò oramai di riassumere, per non tediarvi troppo. la questione dei ministeri fu incidentalmente sollevata dall'onorevole calamandrei, il quale disse: e dei ministeri cosa ne fate? è un'altra questione molto importante e riguarda tutta l'organizzazione dello stato. c'è quanlche domamda da farsi sempre in relazione agli interessi. un ministero politico della giustizia è compatibile intanto con la nuova costituzione che consacra l'indipendenza della magistratura? io dico di no. ma gli altri ministeri, i ministeri propriamente economici, devono restare dei ministeri politici o diventare invece dei servizi veri e propri, da cui la politica esuli ed in cui gli interessati siano in qualche modo rappresentati? io ricordo in questo senso un progetto del professore ghino valenti, che era un competente in materia di agricoltura e che propendeva pure per la creazione di consigli economici regionali di agricoltura. altra questione è quella degli istituti della previdenza, dell'assistenza, dell'assicurazioni sociali e contro gli infortuni, ecc. debbono essi restare organismi dello stato, devono essere amministrati dallo stato, con patrimoni in mano dello stato? o invece vogliamo andare incontro alle aspirazioni dei lavoratori e fare amministrare questi organi dagli stessi lavoratori e metterli a servizio della causa del lavoro? questi sono altri problemi essenziali della nostra costituzione, problemi attraverso i quali, quali siano i compiti che vorremo affidare allo stato, possiamo andare verso tutte le mete sociali. gli amici di quella parte ( indica l'estrema sinistra) sanno che noi repubblicani ci sentiamo al loro fianco in tutte le rivendicazioni del lavoro, perchè crediamo non solo nella santità del lavoro, ma crediamo altresì nel diritto dei lavoratori ad emanciparsi, a diventare padroni di sè stessi, ad essere uomini in mezzo agli uomini, e a non dipendere da nussuno. noi abbiamo quest'alta concezione del lavoro: che i lavoratori debbano raggiungere la loro emancipazione, attraverso i loro sindacati e le loro libere associazioni. noi vogliamo che i lavoratori, nella nuova società , siano padroni di qualcosa. ecco perchè avremmo preferito che tra i doveri economici fosse affermato non il principio del lavoro assicurato, ma invece un altro principio, pure rivoluzionario, anzi altamente rivoluzionario, nel senso sociale: il diritto alla proprietà e il compito dello stato di garantirla e di promuoverla, facendo in modo che ogni lavoratore abbia a disposizione di sè stesso per il proprio miglioramento, un capitale che gli permetta di muoversi dove vuole e di scegliersi la vita che vuole. ma questi sono problemi più complessi e più vasti. noi guardiamo la sostanza, noi guardiamo la realtà che deve uscire dalle nostre deliberazioni, la realtà di una democrazia attiva effetiva e duratura. ho finito. non voglio annoiarvi di più ho voluto parlarvi con sincerità diamo al popolo italiano una buona costituzione; garantiamolo, sopratutto, da ogni pericolo presente e futuro. questo vi chiedo e vi raccomando. questo chiede ed attende il popolo italiano. non altro. ( applausi- congratulazioni) .
