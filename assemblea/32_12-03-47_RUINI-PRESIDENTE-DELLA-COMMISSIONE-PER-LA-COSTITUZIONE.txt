ho già accennato nel mio discorso a quelle che sono state le linee adottate dal comitato di redazione. noi riteniamo che sia opportuna una sospensiva alla proposta dell'onorevole calamandrei. dichiariamo subito che l'idea di un preambolo, nella sua forma storica, dichiarativa, è accolta da tutti noi. non possiamo accettare senz'altro la formula, sia pure elegante, dell'onorevole lucifero, perchè il preambolo andrà molto meditato. per quanto riguarda la proposta contenuta nell'ordine del giorno dell'onorevole calamandrei, di trasferire determinate formule nel preambolo, chiediamo una sospensiva, perchè riteniamo opportuno che si decida se ciò convenga, quando avremo esaminato, non dico l'insieme della costituzione, ma almeno la prima parte che riguarda i diritti e i doveri dei cittadini.
