riprendendo la discussione sul progetto di costituzione della repubblica italiana, desidero rivolgere l'invito ai colleghi componenti dell'ufficio di presidenza della commissione per la costituzione e ai membri del comitato di redazione a prendere posto ai banchi normalmente occupati dai membri del governo. questo invito è giustificato da due ragioni: la prima, di carattere molto modesto e banale, riguarda la comodità stessa della discussione, poichè , specialmente dal momento in cui comincerà la discussione più specifica, è evidente che sono i membri della presidenza della commissione e i membri del comitato di redazione che dovranno rispondere a tutte le obiezioni, a tutte le sollecitazioni, accogliere o no le proposte; ed è più che naturale che essi si trovino di fronte, non dirò a quelli che saranno i loro contradittori, chè forse saranno invece i loro collaboratori e sostenitori, in una posizione più comoda per poter discutere. la seconda è una ragione di carattere sostanziale, a mio giudizio. è stato notato ieri, ed oggi su tutti gli organi di stampa è stato largamente sottolineato, il fatto che i banchi del governo sono vuoti ; ciò che è un'affermazione della sovranità dell'assemblea nel corso di questo suo specifico lavoro costituente. orbene, io credo che, se a questo aspetto negativo della nostra apparenza esteriore si aggiunge anche l'aspetto positivo, cioè se questi banchi non resteranno orfani di ogni ospite, ma accoglieranno invece coloro che rappresentano il momento iniziale di impulso di questi nostri lavori, il concetto che l'assemblea costituente risolve in sè in questo momento tutta la sovranità popolare, riceverà una maggiore evidenza . d'altra parte, i membri della presidenza della commissione e i membri del comitato di redazione sono andati un pò all'avanscoperta per tutti noi in questo terreno nuovo e inesplorato dei problemi costituzionali; ed è naturale che essi, anche per i banchi che li accolgono ricevano un segno del merito particolare che hanno acquistato dinanzi a noi e in definitiva, quindi, anche dinanzi ai risultati del nostro lavoro. la nostra assemblea non è un complesso inarticolato; ma nel suo interno ha un sistema di rapporti non soltanto fra gruppo e gruppo politico, ma anche fra gruppo e gruppo in relazione ai lavori che svolge. ritengo che nell'articolazione la presidenza della commissione e il comitato di redazione debbano rappresentare come il ganglio nervoso centrale del nostro lavoro, ciò che credo sarà ancora una volta sottolineato se i loro membri accettano il mio invito, e credo sia l'invito dell'assemblea nel suo complesso, a prendere posto in quei banchi, in cui possano svolgere più liberamente il loro lavoro. ( applausi ) . ( i membri della presidenza della commissione ed i membri del comitato di redazione prendono posto al banco del governo ) .
