onorevoli colleghi, il nostro presidente ci ha indicato ieri la via della discussione, non tanto per gli elementi tecnici che dovranno guidarla, quanto per il tono e lo stile che dovranno animarla, e che non potranno non essere, come del resto già lo sono stati, alti e sereni come il paese attende e la dignità del nostro consesso richiede. gli accenti risuonati ieri in quest'aula, anche se quà e là discordi da quello che vi dirò , si sono mantenuti a simile auspicata altezza e sono sicuro che vi si manterranno nella presente e nelle prossime sedute e fino all'esaurimento del nostro mandato, che non esito a definire storico, non per vana e abusata jattanza di parola, ma per un profondo senso di trepida preoccupazione. protagonisti d'una grande pagina di storia, spetta a noi, onorevoli colleghi, di aprire un varco alle nuove fortune della repubblica fra le macerie del passato e di porre le premesse e le garanzie di un avvenire di libertà e di giustizia. l'assemblea costituente saprà scrivere degnamente questa pagina, interprete consapevole e fedele delle aspirazioni e della nobiltà del popolo che qui ci ha mandato. cade opportuno un richiamo al passato: è un monito ed un incitamento di giovanni bovio: è fiorente un popolo che è solcato da grandi idee e quando ha partiti convinti e discussioni libere. è cadente un popolo quando i partiti si corrompono in sette e la duscussione si fa muta o pettegola. gli onorevoli colleghi che hanno ieri parlato, lucifero, bozzi e calamandrei, hanno pronunziato tre discorsi che oserei giudicare, se pure da punti di vista diversi e con avverse motivazioni, di opposizione talvolta generale, e, in alcuni tratti, specifica al progetto che ora è sottoposto al nostro esame. l'onorevole calamandrei l'ha giudicato calvo, mentre altri, nella stampa o in giudizi pubblici o privati, lo qualifica perfino troppo zazzeruto. ( ilarità ) . la verità , onorevoli colleghi, sta sempre nel mezzo ed io vorrò esaminare il progetto proprio da questo punto di vista, annunciandovi senz'altro che mi pronunzierò in via di massima favorevole ad esso e che, per quanto mi sarà possibile, lo difenderò . critiche non sono mancate e certo non mancheranno, ed io stesso avanzerò qualche riserva; ma poichè , insieme a valorosi e non dimenticati colleghi della commissione per la costituzione, vi ho la lavorato su con una discreta assiduità , sento di doverlo difendere nel suo assieme e di dovere fare onore ai voti espressi nel corso della sua elaborazione. intanto, un'osservazione preliminare va fatta. il progetto è la risultante feconda degli sforzi dei componimenti delle varie sottocommissioni che hanno sempre cercato, come dissi ieri interrompendo cortesemente l'amico e collega onorevole lucifero, di intendersi, di comprendersi ed hanno coltivato il proposito di giungere, quando potevano, all'accordo e all'intesa. i contrasti, quando si sono delineati, non sono stati mai messi in sordina e la stampa li ha, volta a volta, sottolineati e resi noti alla pubblica opinione. ogni deputato ha voluto tener fede alla concezione che rappresentava. l'ha esposta, l'ha puntualizzata in formulazione di articoli, ma non sono mai venute meno la volontà di conciliazione e la convinzione responsabile che la carta fondamentale di un popolo non può riflettere l'intransigente pensiero del minimo numero possibile di cittadini, uniti da una medesima fede, sibbene il pensiero del maggior numero di essi, consenzienti su una sostanza comune di pensiero e di vita. ciò dimostra come sia ingiusto affermare che il nostro è un progetto o comunque sarà uno statuto di compromesso. a me sembra invece che se un rilievo va fatto al riguardo esso deve unicamente riferirsi allo sforzo durato da ciascuno di noi per superare molte delle troppe divisioni che separano i cittadini e i partiti, per trovare, al di là e al di sopra dei motivi contingenti di attrito e di divergenze, un minimo comune denominatore, un cemento comune alla gran parte del popolo italiano. se questo spirito di consapevole conciliazione informerà anche la discussione dell'assemblea, il progetto della costituzione sarà , si, perfezionato e migliorato, ma non potrà mutarne i tratti caratteristici e i motivi ispiratori fondamentali. tra questi ve n'è uno che differenzia da ogni altro il progetto di nostra costituzione e ne annuncia la nota caratteristica e dominante: è il senso umano che intimamente e profondamente lo pervade. è stato, questo, onorevoli colleghi, il punto d'incontro, faticosamente cercato e trovato, dei programmi diversi di cui i colleghi delle sottocommissioni erano portatori; punto d'incontro felice e provvidenziale nella confusione delle idee e nella varietà dei partiti. l'uomo, dico l'uomo, ha agito da criterio uniformatore e da principio coordinatore. se ci fosse consentito di indagare al di là della storia i motivi che la determinano, noi dovremmo domandarci per quale fortunato disegno si siano trovate d'accordo concezioni che hanno sempre posto l'uomo al centro di ogni ordinamento sociale e concezioni che tali preoccupazioni hanno mostrato o mostrano di non avere. come mai, ad esempio, la concezione cristiana della vita si sia trovata vicina a concezioni che tali non sono o come tali non si pongono. la ragione è che nella memoria di tutto il popolo italiano è ancora viva una storia recente, che deve essere una volta tanto, almeno, maestra di vita: è la storia della dittatura del fascismo, con le note conseguenze di guerra e di disfatta che hanno colpito al cuore l'uomo nelle sue libertà personali, nella sua famiglia, in tutta la sua vita. se ogni costituzione è il prodotto e l'interprete delle situazioni di fatto e delle aspirazioni prevalenti di una nazione nel momento in cui si attua il processo costituente, il nostro progetto non poteva non tener conto della profonda avversione determinata da quel passato nell'animo del popolo italiano verso ogni forma statale e verso ogni regime politico che minacci di vulnerare di nuovo la sfera dei naturali diritti della persona umana. per questo, e per l'apporto che talune concezioni, basate sull'uomo, hanno dato alla elaborazione del progetto, esso è tutto intriso di una visione umana della vita, e se un nome dovrà ricordare la futura costituzione, io mi auguro che sia questo: la carta dell'uomo. ( approvazioni ) . la democrazia cristiana ha impresso un pò di crisma della sua ampia e costruttiva collaborazione al progetto di costituzione. quanti hanno dato il 2 giugno la loro fiducia alla democrazia cristiana non devono ritenersi ingannati. essa aveva promesso di garantire al paese una costituzione imperniata sui cardini fondamentali della libertà e della giustizia ed espirata al cristianesimo. questa promessa è stata e, per quanto dipende da noi, sarà mantenuta. l'impegno assunto verso più di otto milioni di cittadini non è stato e non sarà tradito. naturalmente non tutto il programma spirituale, morale, politico, civile, non tutta la weltanschauung della democrazia cristiana ha trovato in questo progetto il suo adeguato riflesso. ciò non poteva essere per le ragioni che ho detto da principio. possiamo però con tranquilla coscienza affermare che non uno dei postulati essenziali della nostra concezione democratica è stato da noi e non sarà da noi, nel corso di questa discussione, abbandonato. la democrazia cristiana si è preoccupata subito di impostare e di incentrare l'intelaiatura del nuovo edificio costituzionale sulla persona umana. questo dovrà essere, a nostro avviso, il termine di riferimento di tutta la costituzione. occorre salvare l'uomo dalla morsa in cui gli stati totalitari lo afferrano, dalle ruote in cui le dittature lo macinano. si trattava e si tratta soprattutto di avere e di concretare nel progetto una visione integrale dell'uomo. integrale, ho detto, perchè le passate e le presenti carte costituzionali hanno anch'esse una visione dell'uomo, ma parziale e unilaterale. era stata a lungo la preoccupazione della libertà dell'uomo il criterio ispiratore delle carte del xviii e del xix secolo; poi l'era del liberalismo e della democrazia individualistica è andata man mano cedendo alle istanze dei nuovi processi produttivi ed ai rapporti sociali che ne derivano. le dichiarazioni dei diritti e lo spirito delle carte hanno cominciato a scorgere nella trama dei rapporti tra cittadini e cittadini e tra cittadini e lo stato un vincolo sempre più stretto di solidarietà ; ma la sintesi di libertà e di solidarietà sociale, di libertà e di giustizia sociale, non è stata quasi mai raggiunta e dall'eccesso di autonomia si è passati presto, in alcune carte, all'eccesso delle costrizioni statali e del collettivismo gregario. fare la sintesi: ecco, onorevoli colleghi, il compito che la democrazia cristiana si è assunto in questa costituzione; attuare cioè una visione integrale della persona umana, superando la contesa che è al fondo del dramma del nostro tempo tra libertà e giustizia sociale, tra autonomia dell'uomo e autorità dello stato. in fondo è proprio qui il problema della democrazia contemporanea. esso non può essere risolto in un senso ad esclusione dell'altro. integrale dovrà essere la sua soluzione o non sarà . la democrazia cristiana si è impegnata a fondo per questa soluzione, perchè , cioè la costituzione ponga tra i suoi fini il presidio e il potenziamento della persona e degli enti sociali nei quali essa si integra e progressivamente si espande. c'è stato e forse ci sarà ancora qualche contrasto su questo punto e sull'attuazione dei principi direttivi della costituzione. noi crediamo infatti che non basti, onorevole togliatti, non basti definire la democrazia, come ella ha fatto in questa assemblea, un regime in cui le istituzioni politiche e sociali devono avere per scopo il miglioramento sociale, morale, intellettuale e fisico della classe più numerosa e più povera della nazione, cioè dei lavoratori; noi riconosciamo anche questo. per noi democrazia vuol dire anche questo. toniolo dava una definizione della democrazia cristiana molto simile alla sua, onorevole togliatti; ma la democrazia vuol dire per noi anche difesa e attuazione della libertà in tutti gli istituti politici e sociali e familiari dell'uomo. democrazia significa, sì , miglioramento della classe più numerosa e più povera, ma, occorre aggiungere, con l'esclusione di ogni regime totalitario. significa, sì , liberazione completa dell'uomo e del lavoratore dall'oppressione economica e politica insieme, ma all'infuori di ogni dittatura paternalistica e tutoria. ( applausi, commenti ) . il cristianesimo, cui guarda con speranza rinnovata l'attesa di milioni di uomini, può veramente offrire il punto d'incontro, la base per questo sforzo fecondo. noi abbiamo ferma fede nell'affermazione di ozanam, che acquista oggi sapore di profezia: la democrazia o sarà cristiana o non sarà . ( approvazioni al centro, commenti all'estrema sinistra ) . l'esame particolareggiato del progetto dà conferma del profondo e integrale senso umano che ne costituisce la caratteristica distintiva in confronto delle altre costituzioni anche più recenti; ma di fronte ad esso un'altra particolarità deve essere sottolineata: la nuova costituzione non è , nè sarà frutto di arbitrio o del colpo violento di una ondata rivoluzionaria che spazzi via indiscriminatamente il vecchio ordine e indiscriminatamente fondi il nuovo. la futura carta fondamentale sarà , come io mi auguro, come noi tutti ci auguriamo, il risultato di un atto consapevole e libero di un popolo che democraticamente si dà i propri ordinamenti. ad essa spetterà anche di innestare su una tradizione giuridica e costituzionale la nuova realtà repubblicana scaturita dal referendum popolare. nelle disposizioni generali del progetto che ne costituiscono la introduzione solenne è racchiuso lo spirito informatore della costituzione: repubblica democratica, l'italia ha per suo fondamento il lavoro e la partecipazione effettiva di tutti i lavoratori all'organizzazione politica, economica e sociale dello stato, il quale si fonda, dunque sull'uomo socialmente attivo, sul cittadino che ha nel lavoro lo strumento della sua fatica e della sua redenzione. in omaggio a questa concezione umana della vita, che fa contrasto con superate mistiche basate sullo spirito di imperialismo e di oppressione, l'italia rinuncia alla guerra come strumento di conquista e di offesa e concente alle limitazioni di sovranità necessarie ad una organizzazione internazionale che assicuri la pace e la giustizia tra i popoli in condizioni di reciprocità e di eguaglianza. e dio voglia che questa non sia soltanto una generosa utopia del nostro popolo, ma una aspirazione comune a tutta l'umanità, dopo la tremenda lezione dell'ultimo conflitto. pace fra i popoli, ma anche pace fra il popolo italiano. se i patti lateranensi saranno inseriti nella nuova costituzione repubblicana, un nuovo e definitivo passo potrà essere compiuto verso il consolidamento della pace religiosa nel nostro paese. sarà questo un atto opportuno e giusto, perchè riconsacrerà nel piano democratico la fine del dannoso divorzio tra la coscienza cattolica e la coscienza nazionale del nostro popolo, che nella sua quasi totalità rimane fedele alla religione dei padri. ( approvazioni al centro e su vari banchi ) . è appunto l'appartenenza della grande maggioranza dell'italia alla religione cattolica che giustifica appieno la nuova posizione di natura costituzionale che si dovrebbe fare e che, io spero, si farà ai patti del laterano. l'onorevole togliatti ha detto in uno suo recente discorso all'assemblea che i comunisti e i democratici cristiani hanno collaborato senza eccessiva difficoltà nelle varie commissioni per la costituzione, fino a che non si venne alla discussione di un grave problema, quello dei rapporti tra lo stato e la chiesa, cioè dei patti lateranensi. questo modo di porre la questione già delinea, onorevoli colleghi, in modo sufficientemente chiaro la diversità di posizioni fra i vari gruppi. vi era infatti e vi è tutt'ora la tendenza da parte di taluni a passare oltre questi rapporti, senza affrontarli. la democrazia cristiana invece ha creduto e crede di doverli affrontare ed ha portato e porterà nella discussione in proposito il peso di questo suo atteggiamento. per altri questo era ed è un problema che non interessa o che si preferisce evitare. per noi involge la libertà spirituale dei cattolici italiani. nessuna meraviglia, onorevoli colleghi: non per nulla sono diverse le dottrine che individuano, sul piano ideologico, i vari partiti e che sono alla base della dinamica delle competizioni democratiche. io non trovo di meglio per raffigurare questa diversità di dottrine che appellarmi a quanto scriveva qualche mese fa il giornale dell'onorevole nenni: la differenza fra noi socialisti ed i democristiani ( scriveva press'a poco l'articolista ) è questa: noi, cioè il socialismo, accompagniamo l'uomo dalla culla alla bara; loro, cioè i democristiani, lo accompagnano pure come noi dalla culla alla tomba, ma non lo lasciano senza speranza oltre la tomba. esatto, onorevoli colleghi; per questo, altri si disinteressano dei patti lateranensi o li avversano, e per questo noi li difendiamo. il segretario generale del partito comunista ha auspicato che alla firma ( interruzioni a sinistra, commenti ) . mi spiace di non poter sentire le vostre interruzioni, perchè altrimenti risponderei volentieri. ( interruzione tonello. il patto lateranense è però di questa terra ) . mira però a finalità superiori e tutt'altro che materialistiche, come pensa l'onorevole tonello. ( approvazioni al centro ) . dicevo, dunque al momento in cui sono stato interrotto, che il segretario generale del partito comunista ha auspicato che alla firma del fascismo, che è in calce ai patti, si sostituisca la firma della repubblica italiana. noi non desideriamo altro, onorevoli colleghi. i patti firmati dal fascismo non sono nati come funghi sotto la pioggia della dittatura, ma furono preparati nell'attesa ansiosa di tutto il popolo italiano e dall'opera lenta e lungimirante di statisti egregi, tra i quali vedo ancora con soddisfazione in mezzo a noi gli onorevoli nitti e orlando, che con la loro presenza conferiscono prestigio e decoro alla nostra assemblea. inserendoli nella costituzione, la repubblica vi apporrà la sua firma solenne, che sarà la firma di una nazione credente, che vede nella pace religiosa la premessa e la garanzia della sua unità politica e della sua ricostruzione democratica. non bisogna vedere in essi tutto nero. come avete fatto voi, onorevole calamandrei, attraverso le lenti affumicate del vostro, non dirò bizzarro, ma arguto spirito fiorentino. ( ilarità ) . questi patti hanno segnato la fine di un dissidio tra la coscienza cattolica e quella nazionale del paese. hanno cancellato, bisogna ricordarlo, una ipoteca, prima di essi sempre accesa, sull'unità del nostro territorio; e poichè sono due, trattato e concordato, di cui uno condiziona l'altro, non credo che debba essere così pesante, anche per uomini come voi, che vi mostrate contrari ad uno solo o a qualche parte di uno di essi, quella che chiamate, e vorrei che non fosse, la sopportazione dell'ospitalità di entrambi nella carta costituzionale. ( approvazioni ) . d'altra parte, onorevoli colleghi, essi non costituiranno mai alcuna anchilosi o cristallizzazione di posizioni. lo abbiamo detto molte volte in sede di discussione alla prima sottocommissione: la chiesa cattolica è sempre talmente saggia che, intransigente nella difesa del suo patrimonio spirituale e religioso, mostra, come ha sempre dimostrato, di tenere esatto conto della varietà successiva o progressiva delle condizioni storiche dei vari paesi, con uno spirito di adeguamento che desta sorpresa e meraviglia nei profani e, comunque, negli estranei alla dinamica della sua perenne vitalità . se ciò non dovrà verificarsi a proposito dei patti lateranensi, nessuna difficoltà di ordine costituzionale potrà opporvisi, in quanto l'articolo 5 pr del nostro progetto prevede che qualunque eventuale modificazione dei patti bilateralmente negoziata ed accettata, esclude il procedimento di revisione costituzionale. nè essi contraddicono, onorevole calamandrei, alla libertà religiosa degli altri culti e delle altre confessioni, che avete ieri ricordato a proposito dell'incontro tra l'onorevole de gasperi e i gruppi protestanti d'america, perchè i loro diritti sono ampiamente assicurati dall'articolo 16 pr del progetto, mentre, secondo l'articolo 5 pr, viene anche ad esse data la possibilità di trattare con lo stato italiano e di stabilire i reciproci rapporti in apposite intese. si attua così sul terreno costituzionale quello che jacques maritain ha definito un pluralismo anche nel campo religioso. ma torniamo, onorevoli colleghi, al motivo dominante del mio discorso e cioè alla persona. noi abbiamo voluto che di essa fossero affermate e garantite le caratteristiche peculiari: la libertà e la dignità . è vero che in una costituzione non possono esservi solo delle norme da cui scaturiscono diritti azionabili. dal secolo xviii in poi hanno finito per avere la supremazia le dichiarazioni dei diritti. ma è noto che quelle platoniche dichiarazioni hanno ben scarso valore, quando da esse non si facciano derivare istituti concreti e diritti azionabili. non potevamo, dunque, accontentarci, in ordine a ciò che attiene alla persona umana, e ai valori di cui essa è portatrice, di generiche dichiarazioni, come quella che da opposte e pur discordanti parti vorrebbero i sostenitori del preambolo. se questo, onorevole lucifero , dovesse unicamente servire per invocare sulla nostra costituzione il nome e la protezione della divinità , ben più solenne sarà il sostegno di questa, se sapremo indicare in termini positivi l'avviamento alla realizzazione della volontà divina, che associa l'avvento del suo regno all'assicurazione del pane quotidiano, al perdono, al bene che vince il male, secondo la divina e umana e sempre perenne poesia del pater noster. ( applausi al centro ) . ( interruzione tonello. ma questo è catechismo ) . ( rumori ) . è vero, onorevole tonello, questo è catechismo, ma il catechismo è sempre il libro insuperato e insuperabile della più alta sapienza dei secoli. ( applausi al centro e in altri settori ) . ecco perchè noi preferiamo istituti concreti e diritti azionabili, come quelli previsti dal nostro progetto. cito, tra gli altri, gli articoli in cui si assicurano libertà fisica, libertà di corrispondenza e di circolazione, di riunione e di associazione, e, sovratutto quello in cui, sulle orme della gloriosa scuola penale italiana, si afferma che le pene devono tendere alla rieducazione del condannato e non possono consistere in trattamenti contrari al senso di umanità , e l'altro ancora, per il quale sono addirittura vietate le pratiche sanitarie lesive della dignità umana. ma due norme vogliono essere qui sottolineate, anche se per motivi diversi. la prima è quella che riconosce espressamente il diritto e il dovere della resistenza alla oppressione; norma, che può essere variamente apprezzata, ma che è opportuna, che è cristiana, perchè furono i primi martiri e poi i nostri pensatori ad affermare, attestare e a testimoniare colla vita il diritto e il dovere di resistenza all'ordine contrario alla legge naturale e alla legge di dio. nessuna apprensione, però , nessun allarme per questa disposizione. il pericolo che il cittadino abusi di quest'arma, che la costituzione gli pone nelle mani, in italia non vi sarà ; perchè , in ultima istanza, sarà sempre il giudice a decidere se il singolo ha fatto buon uso del suo potere ed ogni ordinamento giuridico trova la sua messa a punto nell'opera costante della giurisprudenza. l'altra norma, sulla quale mi preme richiamare l'attenzione dei colleghi dell'assemblea, è quella che prevede l'abolizione della pena di morte, idea che è vanto del nostro pensiero e della nostra storia e che, per noi italiani, ha un nome immortale ed universale: beccaria, idea che è cristiana, perchè non l'uomo ha diritti sull'uomo; idea che l'italia aveva dovuto accantonare e non già dimenticare per volontà di una tirannide ventennale, idea che chi vi parla sentì di dover affermare mediante apposito decreto legislativo come uno dei primi atti del primo governo libero e democratico formatosi all'indomani della liberazione di roma. esaminata così la posizione che il progetto fa alla persona umana nell'ambito che trascende la materia e i confini stessi dello stato, consideriamola ora in se stessa e in quella delle minori comunità naturali. la repubblica italiana prenderà cura della salute e dell'igiene del popolo, della sua educazione e della cura degli indigenti. speriamo, onorevole calamandrei, che la situazione economica italiana si liberi presto dalle stretture che oggi la comprimono; noi ci proiettiamo nel futuro e dobbiamo adoperarci perchè le attuali condizioni di miseria siano superate e il futuro legislatore possa fare onore all'impegno che la nuova costituzione si prepara ad assumere. lasciamo, dunque, libero il passo ai non possidenti e proclamiamo in termini chiari e precisi la volontà di redimerli dal male fisico, che spesso è anche causa di quello morale e spirituale. il nostro progetto li ha voluti sempre presenti, anche se non li nomina, e predispone gli ordinamenti degli istituti politici e giuridici in vista della loro redenzione. per essi si delineano attività e funzioni capaci di condizionare il progresso della società umana; per essi la legge stabilisce degli obblighi e dei vincoli alla proprietà terriera e limita il latifondo. non dunque per la porta di servizio, nè per un gesto di degnazione i proletari entrano nella costituzione d'italia. ma la libertà e la dignità dell'uomo non saranno mai sicure se non si darà al lavoro la preminenza su ogni altro valore economico e se il lavoro non sarà il fondamento stesso della repubblica. nè qui si deve intendere il solo lavoro manuale, alla stregua di una concezione piatta e materialistica della vita: l'articolo 1 pr, infatti, si integra con l'articolo 31 pr, in cui il lavoro è considerato come condizione di diritti politici e in cui si precisa che ogni cittadino ha il dovere di svolgere un'attività e una funzione che non è quella, onorevole calamandrei, del dolce far niente, ma di concorrere allo sviluppo materiale e spirituale della società . è lavoratore, dunque, per una espressa norma statutaria, non solo l'operaio manuale, l'artigiano, ma anche il maestro, ma anche il sacerdote, ma anche il missionario: chiunque concorra alla potenza della tecnica e della cultura, della civiltà e della morale italiana, comprese anche, onorevole lucifero, le cosiddette suore di clausura che, secondo la legge divina della compensazione, pregano e con le loro preghiere ristabiliscono l'equilibrio turbato dai nostri e dai vostri peccati. ( applausi al centro, interruzioni a destra, commenti a sinistra) . una volta che la civiltà del lavoro fa il suo ingresso trionfale nella costituzione è logico che la proprietà debba esservi da un lato riconosciuta e dall'altro limitata. riconosciuta innanzitutto: perchè se è titolo di nobilità il lavoro, bisogna pur difendere l'onesto frutto della fatica del lavoratore ( interruzione tonello. e il disonesto? ) il disonesto sarà perseguito e condannato. non è d'accordo con me, onorevole tonello, che bisogna difendere l'onesto frutto della fatica del lavoratore? e allora, perchè mi contraddice? pretende forse al monopolio socialista di questi principi? ( approvazioni al centro, rumori a sinistra) . ( interruzione tonello . parlo del frutto del lavoro degli altri) . tutelandone il risparmio, nonchè la piccola e media proprietà che rappresentano la proiezione e l'integrazione della stessa sua personalità . ma oltre ciò non è lecito andare, onorevoli colleghi. il latifondo, la proprietà che giace sterile, che non serve al bene comune, non può trovare diritto di cittadinanza in una cristiana repubblica, ove il cittadino non vive isolato ed ha invece vincoli di solidarietà con i propri simili. così , per il bene comune, deve essere possibile e lecito espropriare e trasferire allo stato, agli enti pubblici o a comunità di lavoratori e di utenti, determinate imprese che si riferiscono a servizi pubblici essenziali o a fonti di energia o a situazioni monopolistiche di preminente interesse generale. ciò , naturalmente, previo il giusto indennizzo. secondo il nostro pensiero , che è il pensiero della scuola sociale cristiana, l'espropriazione è un atto necessario quando serve al bene della comunità , quando rappresenta un vantaggio economico superiore a quello prodotto dall'iniziativa privata; ma non può mai avvenire senza adeguato indennizzo della proprietà espropriata. ( approvazioni) . sono altresì raccomandate e previste nel nostro progetto la cooperazione e la partecipazione dei lavoratori alla vita delle aziende. questo punto di vista noi difenderemo, poichè esso rappresenta il riconoscimento e l'attuazione di una civiltà , di un ordinamento giuridico e sociale in cui il lavoratore è posto al centro e sottratto alla speculazione, alla miseria, alle cause insomma che feriscono la sua libertà e la sua dignità . quale pilastro naturale della società è concepita da noi anche la famiglia, e come tale riconosciuta e tutelata nella sua indissolubilità , nella sua saldezza e nella sua missione. la donna vi trova eguaglianza e parità di fronte all'uomo, che pur dovrà sempre essere, ricordatelo, onorevoli colleghi, il primus inter pares. la prole legittima vi è educata, nutrita, istruita, mentre i figli nati da colpa, senza loro colpa, dovranno anche essi avere un trattamento di giustizia, ma che non si risolva a detrimento dell'unità e dell'integrità della famiglia legittima. i termini del progetto a questo riguardo non si presentano abbastanza chiari e dovranno essere perciò , nel corso della discussione, approfonditi e chiariti. e, accanto alla famiglia, il comune, che è tanta parte della storia d'italia, e fra il comune e lo stato, intermediaria, la regione. bisogna dire che questo è un postulato tipicamente e prevalentemente nostro, anche se sostenuto con forza, con energia e con efficienza da esponenti di altre correnti politiche che siedono su questi banchi. essa è tale, la regione che garantisce un effettivo self government, senza frammentare lo stato stesso. peraltro, la sua attività anche quando è di competenza esclusiva, primaria, anche quando è di natura legislativa, resta infrenata nel rispetto dei limiti costituzionali con opportuni eventuali interventi della corte costituzionale. si è da taluno accennato, a questo riguardo, al pericolo di salti nel buio, di ritorni al feudalesimo ed al campanilismo, e, addirittura, di nuovi indugi che si frapporrebbero alla soluzione degli stessi gravi e cogenti problemi meridionali. il pessimismo, onorevoli colleghi, non ha mai creato e non crea nulla di concreto. e questa volta la prova del suo torto è nel fatto che il regionalismo, così come noi lo concepiamo e che ci auspichiamo venga realizzato nel nostro statuto, è anche qualche cosa di ben lontano e diverso dal federalismo, mentre è proprio dal mezzogiorno che ci giungono istanze di maggiori autonomie. anche il problema del mezzogiorno va impostato e risolto in termini di libertà . l'accentramento si paga sempre in moneta di libertà . il decentramento è ragione e fonte di autonomia. la difficoltà di trovare il punto in cui l'autonomia si concili con l'unità e la saldezza dello stato mi pare di vederla felicemente superata in quelle norme del progetto, in cui si dispone che, sotto il controllo della corte costituzionale, la ragione non può essere avulsa dalla compagine economico sociale del tutto, in quelle in cui si vietano dazi d'importazione e di esportazione regionale e in quelle ancora in cui, riconoscendosi la potestà legislativa della regione, si stabilisce che quella attività non può essere mai discordante con la costituzione e gli interessi dello stato e delle altre regioni. la regione sarà così il tramite per avvicinare, non per allontanare, la periferia e il cittadino al centro; la regione non sarà considerata causa di discrasia e di lacerazione, ma costituirà il più grande baluardo contro la suggestione e l'avvento delle dittature. e se taluno pensasse che, allontanato il pericolo di una dittatura nazionale, si favorisce, con la regione, quello di dittature locali, l'articolo 118 pr, prevedendo in loco un commissario del governo e l'articolo 117 pr lo scioglimento della regione per gravi violazioni di legge, fugano ogni timore al riguardo . onorevoli colleghi, l'ordinamento della repubblica, previsto dal progetto, è lo strumento di attuazione di principi che ho avuto l'onore di richiamare nel corso del mio intervento in questa discussione. qui si passa dal piano teorico a quello concreto dell'articolazione della organizzazione costituzionale, delle garanzie e dei limiti di libertà . punto centrale e fulcro di tutto l'ordinamento è il parlamento. noi auspichiamo che il parlamento possa, in avvenire, rappresentare per il nostro popolo come il palladio delle sue libertà e l'istituto senza del quale la democrazia è nome vano e artificioso. anche il regime fascista parlava di democrazia, ma il parlamento era ridotto a una smorfia ed a una contraffazione di se stesso. e così , ovunque il parlamento non sia espressione di libero voto ed autore di libere determinazioni , la democrazia è la maschera e non il volto di un regime democratico. ( approvazioni) . a chi spetterà , onorevoli colleghi, il compito di rendere vitale ed efficace il nostro sistema parlamentare? soprattutto, e direi esclusivamente, non si scandalizzi nessuno, ai partiti. contro di essi si appuntano e si appunteranno molte critiche, in parte anche giustificate; ma è illusione o ipocrisia affermare o anche pensare che un regime democratico possa oggi funzionare senza partiti, senza i partiti politici. non è il sistema dei partiti che va criticato, ma sono le colpe specifiche, sono le concezioni eterodosse dal punto di vista democratico di alcuni partiti che vanno combattute; altrimenti si combatte la stessa democrazia che non può funzionare al di fuori di essi e della loro realtà . il giorno in cui i partiti cessassero di esistere e al loro posto subentrasse il partito unico, sarebbe, signori, l'atto di morte della democrazia e sulle sue rovine insorgerebbe prepotente e tirannica una nuova dittatura. naturalmente altri sono i partiti ed altri i gruppi e i gruppetti che esprimono piuttosto aspirazioni e ambizioni di singoli che vaste esigenze di collettività . noi vogliamo parlare delle formazioni politiche basate su una fede, unite da un comune sentimento, sollecitate da legittimi interessi, espressioni di idee più che di uomini singoli. in questo senso i partiti sono necessari e salutari alla democrazia. quando manca un partito, ammoniva il minghetti, si resta a discrezione dei gruppi, ed aggiungeva: non è possibile un gabinetto forte, autorevole, parlamentare, senza indicazioni di voti, compagini di idee, base di partiti. se le vecchie camere italiane hanno avuto i loro torti, questi ebbero causa, in modo preminente, nell'assenza di grandi partiti, che fece decadere il parlamento nel parlamentarismo. i partiti saranno invece di grande aiuto alla giovane democrazia italiana, a condizione però : 1) che attuino sinceramente il metodo democratico, a cominciare dal loro interno, e che si propongano di attuarlo nel paese; 2) che non si ingeriscano indebitamente nella pubblica amministrazione; 3) che svolgano fra il popolo una vasta funzione educatrice di libertà , suscitatrice di civili competizioni politiche. noi crediamo che la democrazia potrà realizzarsi in italia nella misura in cui potrà realizzarsi l'educazione popolare e potrà essere contenuta la democrazia, nemica irriducibile di ogni educazione. ripetendo esattamente le parole di mazzini, noi potremmo dire: l'educazione è la grande parola che racchiude tutta quanta la nostra dottrina. il progetto prevede, onorevoli colleghi, che il parlamento sarà composto della camera dei deputati e della camera dei senatori. la democrazia cristiana, come sapete, si è battuta e si batterà a favore del bicameralismo. perchè ? per molti motivi attinenti al perfezionamento tecnico dell'ordinamento statale e per profondi motivi politico giuridici che si riassumono nell'alta opportunità politica di costituire saldi presidi alle libertà costituzionali. le accuse fatte alla seconda camera non sono, a mio avviso, esatte e spesso scambiano l'istituto con qualche tipo storicamente determinato di camera alta. ma è facile dimostrare che la seconda camera prende significati e funzioni diverse a seconda del suo modo di composizione e delle forze politico sociali che essa rappresenta. se vi sono, e vi sono stati, precedenti tipi di senati rappresentativi di forze politico sociali privilegiate, vi sono, negli ordinamenti contemporanei di alcuni stati, delle seconde camere che rappresentano invece forze popolari espresse attraverso il metodo elettivo e che integrano la rappresentativa dell'altro ramo del parlamento. non dunque, onorevoli colleghi, per spirito reazionario, come è stato detto da alcuni, noi abbiamo difeso e difendiamo il bicameralismo, ma proprio per l'opposta concezione di integrare e rendere più sicura la democrazia. se reazione vuol dire antilibertà , noi, invece, sosteniamo la camera dei senatori come garanzia di libertà ed insieme elemento di progresso sociale. attraverso la elezione a base regionale che, secondo me, dovrà essere meglio approfondita in sede di discussione generale, essa potrà infatti radunare e rappresentare ceti e forze che non troverebbero altrimenti il loro riflesso nello stato. la camera dei senatori contribuirà al perfezionamento tecnico della funzione legislativa ed al consolidamento del nuovo ordine repubblicano. un'altra obiezione è stata fatta: cioè che la seconda camera sia sopravvivenza di una tradizione monarchica incompatibile con la repubblica. io rispondo con le stesse parole con cui duverger de hauranne rispondeva alla medesima obiezione della costituente francese del 1848: quanto a me, egli diceva, sono di avviso completamente opposto. credo che bisogna parlare di tradizioni delle repubbliche ben di più che delle monarchie. ed ecco perchè le costituzioni, se non sbaglio, hanno per scopo quello d'introdurre nelle diverse forme di governo le qualità che loro mancano e di preservarle da vizi che potrebbero prendere. quale è il vizio delle monarchie? la routine e l'immobilità . qual'è il vizio delle repubbliche? la mobilità e la precipitazione. io concludo che se noi facessimo una costituzione monarchica dovremmo premunirci contro la routine e l'immobilità ; ma quando noi facciamo una costituzione repubblicana è , soprattutto contro la precipitazione e la mobilità che noi dobbiamo metterci sempre in guardia. sono parole ancora attuali, onorevoli colleghi, e sulle quali dobbiamo tutti meditare. guai, io dico, se gli ordinamenti che stiamo per dare non dovessero dimostrarsi stabili e sicuri. il popolo, abituato alla stabilità secolare del vecchio statuto, perderebbe la fiducia nel nuovo stato che deve, invece, sorgere forte e al riparo da ogni insidia. onorevoli colleghi, ho l'impressione, per finire, che questo progetto costituisca, anche se imperfetto, una prova della capacità del nostro popolo ad elevarsi a più alte concezioni di vita, verso nuove e umane istituzioni giuridiche e sociali. ho la convinzione che il mio partito abbia degnamente assolto finora al suo compito, a presidio dei valori eterni dell'uomo. la democrazia cristiana vuole essere la trincea avanzata ove si combattono le buone battaglie contro la disumanizzazione della vita e l'asservimento dell'uomo all'uomo. difendendo la persona umana nelle sue aspirazioni secolari e nelle sue necessità vitali, sappiamo per ciò stesso di difendere la libertà , la democrazia e i valori eterni della civiltà cristiana. l'italia ha subito una disfatta fra le più grandi della sua storia; ha visto distrutte parte delle sue città , dei suoi comuni, delle sue navi, dei suoi cantieri, delle sue strade; tuttavia l'italia dimostra di essere sempre viva e operante nel campo del pensiero, della civiltà e del diritto. questo progetto, quando attraverso le nostre discussioni sarà stato completato nelle sue parti manchevoli, depurato delle sue imperfezioni, raffinato nella sua struttura, dovrà esserne la prova evidente. l'applicazione della pena come mezzo di rieducazione, l'abolizione della pena di morte, la sollecitazione verso una comunità internazionale valida ed effettiva, la proclamazione della civiltà del lavoro, la libertà conciliata con l'autorità , auspice la legge che ne è il punto vitale d'incontro e di compenetrazione, il regionalismo temperato e ancorato alle esigenze dell'unità nazionale, il presidio parlamentare della democrazia, la indipendenza delle funzioni giudiziarie, garantita su basi di sicurezza economica della magistratura e su una ben congegnata autonomia di poteri: ecco, onorevoli colleghi, in sintesi, i pilastri fondamentali di questo progetto, che trae parte della sua ispirazione dalle istanze sempre vive dell'umanesimo cristiano. ma noi sentiamo che questa è anche la vera voce d'italia, voce che di continuo si leva dalla tradizione del nostro popolo, e alla quale seguitano a fare eco le voci sorelle di tutte le nazioni ove, al di là delle lingue particolari, si parla il comune grande linguaggio del cristianesimo. quella voce è il filo antico e nuovo che ci collega al nucleo vitale delle comunità civile, europea e mondiale. rafforzare quel filo e annodarvi saldamente la nuova democrazia italiana, questo è il compito storico che l'assemblea costituente dovrà assolvere. ( vivissimi, prolungati applausi al centro e in altri settori, molte congratulazioni) . ( interruzione tonello. richiamandomi al regolamento, desidero osservare che i discorsi non dovrebbero essere letti. interruzione presidente terracini. onorevole tonello, penso che lei sia ben sicuro che io, approssimativamente, conosco il regolamento. pertanto, se avessi avvertito l'esigenza di fare questa osservazione, l'avrei fatta. ma io credo che nell'occasione di questa discussione speciale, nella quale ritengo ed auguro che non si dicano cose non troppo bene meditate, si possa anche largheggiare nell'interpretazione delle disposizioni regolamentari) . ( applausi al centro) .
