vorrei dire la ragione per la quale a me sembra preferibile l'ordine del giorno basso-targetti a quello fanfani. ( interruzione presidente terracini. sta bene, ma brevemente, poichè l'emendamento è già stato svolto) . vorrei innanzi tutto rilevare che mi sembra inutile il verbo riconoscere quando si adopera, come nel caso in esame, il verbo garantire. garantire suppone un riconoscimento, ed è , dunque, più di un riconoscimento. vorrei inoltre rilevare che l'aggettivo essenziali risponde meglio al concetto che si voleva esprimere, perchè resterebbe a domandarsi quali sono i diritti inviolabili. tutti i diritti possono essere inviolabili. qui si vuole precisare la natura fondamentale dei diritti che sono garantiti dalla costituzione, ma non sono costituiti dalla costituzione, che sono, cioè , precedenti alla costituzione; quindi essenziali è l'aggettivo che, meglio rispondendo al concetto che si vuole esprimere, dovrebbe essere sostituito dall'altro inviolabili. terza osservazione: quando si dice nella sua vita individuale ed associata si adopera un'espressione che risponde esattamente al concetto espresso dall'onorevole fanfani, senza adoperarsi l'espressione individui e formazioni sociali. non solo nella forma, ma anche nel concetto, l'emendamento basso-targetti-malagugini risponde meglio a quello che si voleva esprimere con l'emendamento fanfani.
