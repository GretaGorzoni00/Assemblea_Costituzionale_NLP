onorevoli colleghi, il mio primo emendamento è stato suggerito da alcuni fatti nel corso della discussione generale da molti oratori, e che, per la verità , mi sono sembrati esatti. il primo rilievo è questo: il lavoro, espresso così nudamente, non potrebbe avere significato concreto, pratico, come fondamento della repubblica, perchè il lavoro è la base necessaria, insopprimibile di ogni convivenza non soltanto umana, ma anche di razze inferiori. da altra parte si è detto- a mio avviso anche esattamente- che la dizione lavoro non elimina quello che vi è di egoistico, di individualistico nella prestazione dell'opera umana, comunque essa si svolga e si attui. infine, si è domandato ancora: ma di quale lavoro si intende parlare? soltanto del lavoro dei contadini? soltanto del lavoro degli operai? o di tutti i lavoratori? o di tutte le specie di lavoro, e specialmente di quel lavoro intellettuale, che è la più alta prerogativa dell'uomo, e a cui anche i proletari aspirano nel loro intenso, diuturno sforzo di proletarizzazione? ecco perchè io ho pensato di completare il concetto, sostituendo alla nuda parola lavoro l'altra espressione, che mi sembra più completa, di solidarietà del lavoro umano. col concetto di solidarietà si superano tutti gli interrogativi e le dubbiezze di coloro che vedono nella sola parola lavoro delle lacune; e con la qualifica di umano si supera anche l'interrogativo riferentesi alla particolare natura del lavoro, che dovrebbe essere il fondamento della repubblica. a me pare, onorevoli colleghi, che, espressa in questi termini la dizione del fondamento della repubblica, il concetto si integri e più compiutamente si spieghi quella che veramente deve essere la base della nuova società politica italiana. solidarietà significa prestazione dell'opera propria, non soltanto per sodisfare delle esigenze egoistiche, ma soprattutto per rispondere a quel dovere di solidarietà sociale che di proposito e giustamente richiede al cittadino l'articolo 6 pr del nostro progetto di costituzione. solidarietà attraverso la quale si può evitare qualunque concetto di sfruttamento dell'uomo sull'uomo; e anche, onorevoli colleghi, quel lavoro domestico, quell'umile lavoro che sembra un avanzo di barbarie, un avanzo di schiavitù , si nobilita attraverso la indicata proposizione. in quanto colui, il quale entra nella famiglia altrui a prestare il proprio lavoro manuale, non si assoggetta servilmente di fronte al suo simile, ma collabora e concentra i suoi sforzi in quel nucleo familiare, che è l'elemento vivo e vitale della nostra nazione. ( interruzione presidente terracini. onorevole caroleo, lei ha presentato anche un secondo emendamento) . sì , ma è assorbito dai successivi emendamenti che accolgono il concetto di appartenenza. io alla parola appartiene, ho sostituito l'altra è .
