dopo le grandi guerre, cambiare le costituzioni è nei tempi nostri destino dei popoli vinti. i vincitori non le cambiano. con costituzioni di natura estremamente diversa, i tre grandi vincitori, l'inghilterra, l'america e la russia, non hanno trovato nulla da cambiare: sono i vinti che sono costretti da necessità a mutare i loro ordinamenti. la guerra del 1914- 18 fu regicida: morirono tutti i sovrani di tutte le grandi monarchie d'europa: i popoli soccombenti, germania, russia, austria-ungheria, turchia i quali occupavano quasi i quattro quinti dell'europa continentale, videro cadere tutta la loro potenza, tutti i loro sovrani e tutte le forme politiche del passato. la guerra attuale, dopo che gli ultimi due sovrani dei due governi di media potenza, l'italia e la spagna, sono stati liquidati, non ha affrontato altre monarchie. è andata più in là : è diventata rivoluzionaria nelle forme economiche e sociali. la guerra ha preso un aspetto ormai ancor più terribile: non si limita più ad alcune distruzioni politiche. questo aspetto ben divinava marx, quando parlava degli asini dei congressi della pace e proudhon, quando faceva l'apologia della guerra. aveva ben compreso che la guerra, nei popoli moderni, è la grande sovvertitrice, è il grande fatto rivoluzionario. se avessimo avuto un'europa pacifica, probabilmente non avremmo avuti i grandi sovvertimenti che si sono verificati nell'ordine economico, nell'ordine sociale e nell'ordine politico. i vinti hanno dovuto quindi per necessità seguire la generale tendenza che si è manifestata. ora noi ci troviamo di fronte alla mecessità di una nuova costituzione nel momento peggiore, quando tutto da noi ha perduto il senso di equilibrio e le passioni più eccitate e gli interessi più opposti si agitano. si son volute avere troppe illusioni e, soprattutto, ne abbiamo date; si è creduto che la guerra non dovesse finire per noi così tragicamente. si son dette tante cose che non si sono verificate e la guerra, che l'italia ha avuto il torto di dichiarare , è stata ed è terribile nelle sue conseguenze. essa non ha avuto, quando è finita per la nostra partecipazione agli avvenimenti decisivi, il risultato che si attendeva. nel linguaggio corrente della stampa, per amabile eufemismo, si parlava sempre degli alleati, quasi che noi fossimo nella unione dei vincitori, alleati fra loro ma non con noi. si è data a torto la convinzione ai nostri concittadini che il cambiamento della forma politica avrebbe anche determinato un cambiamento nella situazione. si è detto che la caduta della monarchia avrebbe non solo reso benevole le democrazie, ma che avrebbe cambiato il loro indirizzo a nostro riguardo. nulla è invece cambiato. noi scontiamo ancora le amare conseguenze della guerra, e per molti anni le risentiremo; ed è illusione credere o far credere che molto sarà mutato per il contegno amichevole di stati che sono stati neutrali nella guerra. noi dobbiamo metterci coraggiosamente di fronte alla realtà . troppo si è esagerato nella via degli errori. quando si è detto nella propaganda ( e si è detto per troppo tempo) che bastava mutare la nostra forma istituzionale per mutare la situazione, si è detto cosa falsa. troppo di è detto che la costituente avrebbe dato pane e lavoro al popolo. non basta il cambiamento delle forze politiche. sappiamo ora quale sia la situazione; e ora non possiamo assicurare nè il pane nè il lavoro in un momento in cui le ansie crescono sulla situazione economica di cui il popolo non sa nulla e non ancora ha la sensazione della vera realtà . io avrò l'onore, nel seguito della discussione, quando si tratterà dei titoli e degli articoli in cui assumiamo impegni indefiniti per l'avvenire, di parlare come potrò , e nella misura in cui le mie forze lo consentiranno, un linguaggio di sincerità , senza retorica, e di illustrare quale è la situazione presente. e parleremo di questi argomenti senza illusione e senza retorica. il più profondo poeta moderno della francia, paul valery, ha detto che la politica deve essere trattata come una formula algebrica, deve essere considerata freddamente senza alcuna emozione; altrimenti si divaga sempre nel campo dell'irreale. noi vogliamo dire tutta la verità . mai costituzione fu preparata in condizioni più difficili delle nostre, mai costituzione di popoli moderni, è stata fatta in condizioni cosi ' gravi, quando la crisi degli animi è profonda, quando la mancanza delle risorse fondamentali è grande, quando- umiliazione assai più grave- non possiamo vivere senza la benevolenza e l'aiuto dei vincitori. questa, la triste situazione che non bisogna dissimularsi. noi non abbiamo, io non ho preoccupazione della rivoluzione, ma della discrasia. tutti gli organi dello stato si dissolvono; la situazione in ogni parte del paese non è serena; i partiti stessi non solo si combattono fra di loro, ma oserei dire che si combattono all'interno , tanto l'aria è inquieta. è una conseguenza della guerra, conseguenza di tanti anni di tirannia, conseguenza di tutta la tragica situzione per cui non vi è nel paese quella serenità spirituale che è necessaria per un'opera di costruzione come la formazione di un nuovo ordine, che deve esser reso possibile da una nuova costituzione e più ancora dalla sua applicazione. io non voglio e non posso e non debbo fare alcuna critica ai settantacinque od ottanta colleghi che hanno preparato la costituzione. devo però dire che sono dolente di non essere stato tra loro. io credevo che l'onorevole orlando ed io, se non altro per l'età e per l'esperienza, avremmo dovuto esserci, ma ci relegarono in quella commissione dei trattati internazionali, in cui veramente non si sapeva che fare, perchè ci convocavano quando le cose erano già avvenute e non si poteva utilmente nè esprimere una idea, nè fare alcuno sforzo di costruzione. forse non sarebbe stata troppa concessione a questi due vecchi, quella di metterci, se si voleva, nella commissione della costituzione. ma è parso forse fare troppo onore a noi. io mi sono adattato volentieri a non essere tra i numerosi soloni, ma mi riservo il diritto ( che non mi potete negare) quando si tratteranno gli argomenti più gravi della costituzione, di intervenire nella discussione. io suppongo benissimo che i nostri colleghi della commissione dei settantacinque od ottanta non solo hanno fatto assai bene il loro dovere, ma che avevano intenzione di fare ancora di più , se non fossero stati fermati dalla stessa durata dei lavori. infatti essi rimasero riuniti per tutto il tempo assegnato dall'esistenza della costituente. non dissimulo nemmeno la loro difficoltà . uomini di partito, essi agivano sotto la pressione e la passione che veniva dai vari partiti a cui appartenevano. non mi dissimulo l'imbarazzo in cui forse si sono trovati. vi erano fra di loro persone esperte e colte, vi erano però anche persone, sia pure in minoranza, che per la prima volta udivano parlare di lavori legislativi, ed hanno dovuto fare uno sforzo ammirevole per mettersi al corrente delle loro grandi difficoltà . non solo, ma non avevano forse nemmeno la esatta conoscenza di ciò che è una costituzione, ed allora hanno fatto ciò che hanno potuto. inoltre, per loro uso o a loro vantaggio, vi è stata una massa enorme di pubblicazioni, una massa tale come non ne ho mai viste, una vera valanga di pubblicazioni per poterli addottrinare, ciò che è stato fatto con ammirabile diligenza. non so se hanno avuto il tempo di legger tutto; essi hanno preso la loro funzione così seriamente che, per la prima volta, ho visto ciò che non avevo mai visto: quelli che si considerano dai giuristi atti interni e preparatori ( interna corporis) sono stati pubblicati giorno per giorno. ogni giorno si riunivano e non solo si facevano i verbali, ma se ne riassumevano tutti i discorsi; si riunivano con grande diligenza e si stampavano, ed anche adesso, che la costituzione si direbbe fatta, continuano ad uscire i resoconti delle discussioni interne che vi furono nelle varie sezioni della commissione dei settantacinque. questa cosa che si è creduta importante, non ha un grande interesse nè per il presente nè per l'avvenire. ogni discussione, su ogni argomento, veniva fatta forse senza preparazione sufficiente. perciò questa enorme valanga di carte non sarà certo la curiosità dell'avvenire. probabilmente parecchi ( è questa una delle nostre malattie) hanno creduto di parlare non solo per illuminarsi scambievolmente, ma per gli elettori e ciò importava molto. qui anche nell'aula si parla soprattutto per gli elettori. in ogni discussione io ho guardato con curiosità che si prospettavano differenti visioni dell'avvenire. ogni argomento che implicava interessi di masse o di ceti sociali, era considerato nei diversi punti di vista ed illustrato ( ciò è naturale ed è legittimo) secondo i propri elettori o quelli che si spera saranno i propri elettori. vi era spesso evidente, ma non dichiarata, un'altra preoccupazione: la storia. non pochi si prospettavano, di fronte alla storia: che cosa la storia dirà di noi ? signori, la storia di noi non dirà niente. ( ilarità ) . questi avvenimenti interni dell'assemblea non mutano nulla, non interessano la storia, non hanno niente di drammatico, niente che preoccupi gli studiosi e nemmeno il pubblico. la storia non se ne interesserà . e così , da tante discussioni senza grandezza, è venuta fuori una costituzione di cui mi permetterete di dire che, per quanto interessante, non si presenta come le tavole della legge di mosè , nè come le 12 tavole dei romani, che avevano carattere di eternità nell'idea dei loro autori, ed erano scolpite nel bronzo. queste nostre discussioni sono forse come le tavole della legge di mosè , ma stampate su carta di giornali e non su tavole di bronzo. quanto possono durare? e poi, non pochi hanno veduto nella costituzione un'occasione di introdurre e far adottare le aspirazioni e gl'interessi e le tendenze del proprio partito. voi vedete nettamente nelle discussioni della commissione come nella costituente ci sia quel compromesso che è tra le due grandi correnti di sinistra e di destra; voi scorgete anche facilmente un compromesso continuo. è interessante vedere come le stesse cose sono considerate da una parte e dall'altra, secondo quelle che sono o si prevede saranno le esigenze dei partiti. stalin ha fatto una osservazione giusta, quando ha detto che bisogna ben distinguere tra un programma ed una costituzione; una costituzione è il consolidamento di ciò che già si è fatto, il programma non è che l'ispirazione di cose che si vogliono fare. ora, si è troppo confuso qui, per scambievole tolleranza, l'aspirazione delle cose da fare, cioè il programma, con la costituzione, cioè con il consolidamento di una cosa già fatta. la commissione, dunque, ha divagato spesso fra le cose più opposte; tra un lontano avvicinamento con una dialettica materialista ed un continuo e reale avvicinamento a una politica cattolica ed alle leggi che sono fondamentali della nostra società conservatrice, ma anche i democristiani han parlato spesso per le masse assenti lo stesso linguaggio dei loro avversari. in generale, le costituzioni fatte in questo modo o in forma affine non hanno la probabilità di eternarsi. nessuna di queste costituzioni fatte nei nostri tempi, dopo l'ultima guerra, è durata; tutte sono cadute l'una dopo l'altra. che cosa avverrà della nostra costituzione? è sperabile che noi possiamo fare una costituzione saggia che potrebbe, se sarà logica, temperata e serena, durare almeno quegli anni che ci permetteranno di andare verso il nostro consolidamento. io non mi preoccupo di questa costituzione che dobbiamo fare per il lontano avvenire. mi preoccupo per il presente e per il prossimo avvenire. l'indirizzo che noi daremo, agirà sulla nostra situazione attuale e nella prossima e agirà in forma che noi stessi non sospettiamo. quando noi avremo messo nella costituzione nuovi oneri, saremo costretti a rispettarli, e se non potremo rispettarli, perderemo, da parte nostra, ogni rispettabilità . ciò che si promette e si annunzia deve essere mantenuto. vi è qualche cosa che gli antichi filosofi e i vecchi pensatori idealisti chiamavano la visione de optimo statu, la tendenza di andare verso quello stato che si crede migliore non solo, ma definitivo. è tendenza degli uomini, perchè non andranno mai verso una costituzione definitiva della società , e sarebbe sventura se vi andassero. noi non sappiamo l'avvenire, ma possiamo prevedere soltanto il prossimo domani. ora il prossimo domani ci preoccupa molto, in quanto riguarda noi stessi e i nostri figliuoli. non cerchiamo formule astruse, non creiamoci illusioni, ne ' sogni in avvenire. solone ( si può citare senza far ridere? ) per il pubblico, solone è un dotto e severo personaggio leggendario; era viceversa un uomo brillante, un artista ed un poeta, un filosofo e un uomo politico. quando fece la costituzione di atene, richiestogli se avesse fatto la migliore costituzione, rispose: no, ma la più pratica, la più conveniente. io faccio l'augurio che la costituzione che ci è stata preparata, divenendo la costituzione che faremo, sia la più pratica e la più conveniente. sappiamo che siamo fra quelle nazioni che hanno il privilegio di illudersi facilmente. in materia di costituzione nessuno si è illuso mai e ha mutato così spesso strada, come i paesi latini. i grandi paesi latini, francia, spagna e, spero, non l'italia, hanno avuto in materia di costituzione le più deplorevoli mutuabilità . la francia ha cambiato, nello spazio di meno di 150 anni, 13 volte la sua costituzione, la spagna ancora di più . io spero che l'italia rompa con questo triste privilegio delle nazioni latine di fare in continuazione cambiamenti delle loro costituzioni, come delle loro leggi. nulla nuoce come la instabilità , non solo delle leggi. uno scrittore americano, il bliss, racconta che, andando in francia al tempo di napoleone iii, entrò da un libraio, e domandò : avete un esemplare della costituzione? il libraio rispose sorridendo: no, signore, noi non vendiamo pubblicazioni periodiche ( si ride) . io mi auguro e spero che noi non apriremo la serie delle pubblicazioni periodiche, ma che faremo una costituzione saggia, equilibrata, e veramente applicabile. è per questo che non deve essere basata su speranze o visioni di avvenire e che non si deve confondere la costituzione con i programmi dei partiti. così solo si può trovare il modo di fare, come direbbe solone, una costituzione convenevole, cioè adatta al nostro paese. in poco tempo la francia, fopo la rivoluzione del 1789, ha cominciato, dal 1791 fino alla costituzione del 1875 col cambiare leggi costituzionali in permanenza. soltanto la costituzione del 1875, che è una costituzione repubblicana fatta da monarchici ed in fondo una costituzione conservatrice, è la sola che sia durata tanti anni, cioè dal 1875 ad ora. i paesi che hanno più cambiato la loro costituzione, dunque, sono proprio i paesi, non dirò della nostra razza, ma della nostra civiltà . uno dei più grandi spropositi degli ignoranti è di parlare sempre di razze latine che non sono esistite e non esistono. questa parola razza non ha nel caso nostro nessun significato. noi e la francia siamo due paesi di civiltà latina, ma non di razza latina, e siamo i due paesi di europa che hanno più diversità di razze e, forse, da questo dipende anche la varietà del nostro genio nazionale. noi dobbiamo orientarci e dirigerci secondo le esigenze della nostra situazione e secondo le aspirazioni delle forze che abbiamo. ora, nella costituzione che ci è presentata io ho visto molte cose interessanti , ma per molte di esse mi è venuto il dubbio della loro utilità e per molte, più ancora, mi è venuto il dubbio della loro applicabilità . non voglio fare alcuna illusione poco riguardosa all'amico ruini dicendogli che vi sono nello schema di costituzione troppe cose che egli ha dovuto accettare e che non sono possibili nella realtà , nè utili. io mi auguro che egli possa fare opera di coordinazione, non solo, ma di semplificazione e di chiarificazione, ciò che dante dice di giustiniano, che trasse dalle leggi il troppo e il vano. io credo che da questo schema bisognerebbe proprio togliere il troppo e il vano, e che l'amico ruini, quando saremo alla coordinazione, egli stesso possa aiutarci in questo lavoro. occorre rendersi conto che la costituzione proposta contiene quasi il prolugamento della situazione attuale, di quel compromesso che è tra la parte socialista e comunista, e la parte democristiana. nel non toccare alcuni argomenti, nel sorvolare su altri e soprattutto nell'ignorarne ancora altri, finiremo pure per doverci decidere. in questo schema di costituzione vi sono molte cose utili, ve ne sono altre inutili, ve ne sono altre vane ( come direbbe dante) , e ve ne sono infine altre dannose. in realtà , osservando la costituzione, si trova che vi è una non dichiarata tendenza a prolungare la situazione di questa assemblea, in cui c'è un governo formato da parti opposte, che certamente è stato effetto di necessità , ma che deve contemperare le tendenze più opposte; si trovano insieme nel fondo il catechismo e la dialettica marxistica. per necessità di convivenza, non si dicono tante cose e non si va mai a fondo di tante questioni. se voi guardate la costituzione, notate una tendenza per cui tutto fa capo al governo, ed il governo è interamente l'assemblea, perchè il governo non è formato che dall'assemblea. tutto passa attraverso il governo e quindi attraverso l'assemblea. il governo non è che la risultante dei tre partiti dell'assemblea ed in una forma tale che non ha diretta manifestazione, ma solo i capi dei partiti di massa ne sono gli arbitri. osservando gli articoli ad uno ad uno ( non entrerò nel dettaglio, ma lo farò quando parlerò dei titoli e degli articoli) , io mostrerò che tutto deriva dall'assemblea. si dice che nel testo della costituzione che tutto deriva dal popolo. supponendo che l'assemblea sia il popolo ( ma l'assemblea non è tutto il popolo) , tutto, è vero, passa traverso l'assemblea, ma in realtà tutto è determinato dall'azione dei capi dei grandi partiti. nel progetto della costituzione si dice che tutto deriva dal popolo. il popolo, si afferma, sono i lavoratori. noi tutti siamo lavoratori, ma il progetto è indeterminato e non dice nulla di preciso. nelle leggi inglesi, voi troverete sempre la definizione dei termini adoperati: lavoratore è colui, ecc. , e qui si definisce che si intende per lavoratore. l'assemblea, secondo il testo dello schema proposto, è eletta dal popolo; la sovranità deriva dal popolo; ma, in realta, poi, tutto è fatto dall'assemblea e del popolo non si parla più . l'assemblea nomina il presidente della repybblica, l'assemblea nomina quella corte costituzionale che io, in verità , non ho capito cosa voglia essere e prego qualcuno di spiegarmelo, e di dirmi a che cosa serva, e chi e perchè l'ha inventata. l'assemblea dispone in fondo anche della magistratura; l'assemblea decide di tutto, senza che vi sia alcuna altra forma di intervento fuori e senza che il popolo c'entri per nulla. l'assemblea, nel momento attuale, in realtà è composta soltanto di due partiti. erano prima sei partiti, poi, per diminuzione, si è andati a tre e mezzo. ora, si è a due di fatto, perchè gli altri sono fuori, e questa forma di assemblea fa sì che nulla si possa fare al di fuori di questi partiti o gruppi di partiti. voi sapete come anche le nostre discussioni siano superflue, quando i capi di questi movimenti hanno deciso quale deve essere la decisione. in realtà , nulla si muta, nulla si può mutare. in italia, uno dei mali più grandi e più diffusi e l'ottimismo. noi non vogliamo vedere mai la verità come è e siamo disposti sempre ad una visione ottimistica. proprio ora di propongono doveri nuovi, che determinano non solo responsabilità enormi, ma spese enormi, superiori alle forze economiche dell'italia e a cui si dovrà mancare dopo avere assunto impegni. si promette tutto ciò che non si può mantenere, e, con ostentata leggerezza, si assumono impegni che si sa fin da ora non saranno mantenuti. ma agli effetti del pubblico e degli elettori pare vantaggioso promettere. e poi? quando esamineremo gli articoli, vi farò vedere quali impegni andiamo a contrarre e quali viceversa sono le nostre possibili risorse, le risorse utilizzabili di questo povero grande paese, cui la natura ha dato, dal punto di vista della ricchezza naturale, così poco; e che deve vivere soprattutto del suo sforzo e della sua tenace energia di lavoro. e quante istituzioni inutili e costose si propongono e anche tali che nessuno aveva mai sognato non senza meraviglia, come ho detto, ho trovato la proposta della creazione d'una corte costituzionale. in passato, non mi risulta che ci sia stata mai la preoccupazione della istituzione d'una corte costituzionale. come è nato questo fungo? dove esiste una corte costituzionale, come quella che è stata ideata per l'italia? si confonde forse con la corte suprema degli stati uniti d'america, con il tribunale di lipsia, col tribunale svizzero di losanna? e che cosa hanno di comune queste modeste e semplici e normali istituzioni con la strana creazione che si vuole adottare? una corte suprema come quella di cui si parla in questa costituzione io non l'ho veduta mai, in nessuno dei paesi in cui ho vissuto, in cui ho viaggiato. quando ero in america, visitai la corte suprema con l'amico guglielmo marconi, che mi era legatissimo, che mi accompagnava ovunque andavo. ( la nostra amicizia così intima finì solo quando egli divenne fascista) . ebbi l'onore di essere invitato dal presidente della corte suprema white, che tenne a farmi assistere a una seduta. una grande semplicità nelle forme ( in italia, quando si parla di corte suprema, si suppone certo un palazzo più grande del palazzo di giustizia, qualcosa di solenne, con numero enorme di personaggi e soprattutto di funzionari) : lì non c'erano che sette giudici e vestivano tutti molto modestamente ( in abito da mattino; tutti avevano aspetto sereno ed erano sotto la presidenza del vecchio white, che dirigeva col martello di legno la discussione. di che cosa si occupava quella corte? gli stati uniti d'america costituiscono un paese più grande di tutta l'europa, tranne la russia: qualcuno dei 48 stati, come il texas, è molto più grande dell'italia ed anche della francia e della spagna, mentre l'italia rappresenta solo i tre quinti del territorio degli altri due paesi latini. tutti i più grandi affari venivano davanti alla corte suprema; non solo quelli che riguardavano la natura delle leggi , per stabilire se queste violassero la costituzione, ma tutte le grandi questioni fra i 48 stati ( questioni di acque, territorio, ecc . ) . la corte suprema americana ha una funzione d'importanza senza pari. e da noi che farebbe questa caricatura di corte costituzionale? si deve occupare delle piccole controversie, se non mi sbaglio, per quelle forme locali, le regioni, che sono state ideate e che mi hanno sbalordito per la loro strana e dannosa natura. queste forme, che dovrebbero sostituire l'ordinamento attuale, si suppone pur da ora che se esistessero sarebbero numerosissime. si pensa dunque di sostituire alle attuali prefetture un nuovo ordinamento regionale che abbia carattere elettivo e natura del tutto diversa dall'ordinamento attuale. queste nuove forme politiche e amministrative della regione possono venire in conflitto fra esse o con lo stato. in fondo, quale sarebbe l'occupazione abituale di questa corte suprema, di cui nessuno sente il bisogno, che non esiste il nessun paese, e di cui nessuno sa le possibilità di esistenza e di sviluppo? io dunque vedo in questa nuova istituzione che entra tra le cose vane, non fra le cose dannose, non fra le cose dissolventi, io vedo un danno e una inutile illusione. non è la corte suprema che minaccia il disastro come la creazione delle regioni; non mi spaventa, ma ne vedo la inutilità e la grande spesa, l'quivoco e anche la goffaggine. una cosa che mi spaventa e che non devo  tacere è , devo dirlo, tutto il titolo quinto della legge che riguarda il fatto nuovo, che non è stato mai finora visto nè preveduto: quello delle regioni. su questo argomento non dirò ora che poche parole soltanto, ma spero di discuterne a fondo, quando si discuterà a parte. spero di poter esaminare parola per parola la parte che riguarda le cosiddette autonomie regionali, a cui si voglion dare funzioni per cui scomparirebbe tutto quello che rappresenta il passato, e le regioni sarebbero il centro di tutta la vita locale italiana. io ne ho paura; credo che esse sarebbero il dissolvimento di tutta la vita italiana. le regioni quali sono? come costituite? quali sono le loro origini? chi ne ha trovata la ragione di esistenza? quando ho letto l'elenco di quelle che dovrebbero essere le regioni, ho visto che per spiegarle si sono invocati tutti gli avvenimenti del passato, i romani, i sanniti, i goti, i normanni e siamo arrivati persino ai dauni e alle fantasie più inverosimili. si vuole inventare persino la regione emiliana lunense, che sarebbe piuttosto una cosa lunatica. ( si ride) . ( interruzione micheli. lunense, da luni). sì , lo so. ma lei aveva mai sentito parlare nella sua giovane vita di una regione lunense? ( interruzione micheli. abbiamo sempre avuto questa aspirazione, giovani e vecchi della mia regione). io lodo le aspirazioni. sono utili a tutte le visioni, a tutti i sogni. ma è proprio il momento di avere delle aspirazioni di questo genere? ( si ride) . ( interruzione micheli. noi le abbiamo anche in questo momento) . credo che perfino la regione daunia sorta nell'italia meridionale abbia più fondamento che la regione lunense. io ho fatto una raccolta. mi hanno spedito una gran mole di documenti per le regioni istituende. la regione pareva dovesse essere una cosa enorme e adesso vi ci andiamo riducendo a poco a poco. prima le grandi regioni, poi le provincie che diventano regioni, poi avremo addirittura anche un solo circondario che vorrà diventare regione. vi sono anche non delle provincie, ma delle zone di provincia che vogliono trasformarsi in regione. io vi preparerò un piccolo studio sulla spesa che porta questo cattivo scherzo delle regioni che può dissolvere la vita italiana. io prevedo come l'unità d'italia, che ha sofferto tante insidie, dovrebbe dissolversi ancora. signori, l'italia non sarà , l'italia non vivrà , se non sarà unita. voglio dire all'onorevole togliatti che gli son grati di avere osato dire che l'italia deve rimanere unita. egli è comunista, ma dal punto di vista nazionale ha compreso che non bisogna lanciarsi in un'avventura di cui non possiamo immaginare la gravità . ( applausi) . ( interruzione piccioni. è tutto il contrario, semplicemente) . in italia dunque, si è avuta la cattiva idea di dividere il territorio nazionale per regione; la francia l'ebbe, per un momento, ai tempi di petain e di laval. non furono i rivoluzionari a pensarci, furono i reazionari. ma siccome lo spirito pubblico si opponeva, benchè per la sua storia la francia avesse più motivi di noi per avere delle regioni, vi dovette rinunziare. i tedeschi occupando il territorio francese aiutavano il movimento per la costituzione della regione. la francia fu contraria e mostrò il suo malcontento e allora petain si dovette limitare ad istituire dei prefetti regionali, riunendo due o tre provincie, che conservavano ciascuna la loro prefettura e il loro prefetto, ma sotto un prefetto regionale: una cosa dunque completamente fatua e inutile. delle istituende regioni dobbiamo misurare non solo il danno politico , ma anche il danno economico, perchè sarebbero una superstruttura che aumenterebbe enormemente le spese attuali. su questo argomento, non debbo improvvisare fugacemente, ma ne discuterò largamente e serenamente, perchè da questo dipende gran parte della situazione interna. noi dobbiamo dunque, in questa materia, essere estremamente prudenti. la francia ha avuto la sapienza di non mutare nulla per quanto riguarda il suo territorio e non ha ammesso su ciò nessuna discussione nella sua assemblea costituente. la francia si è tenuta unita pur nelle sue difficoltà attuali, pur nel governo dei tre partiti, come il nostro. essa ha tenuto soprattutto alla sua integrità territoriale. ora, noi abbiamo già troppo umiliato la nostra struttura territoriale. e non sono stati gli estremisti, ma siamo stati noi stessi dei partiti moderati, quando, con quella funesta separazione della valle d'aosta, abbiamo dato il primo segno del disfacimento nazionale. terribile umiliazione voluta da noi stessi: l'onorevole saragat deve ricordarlo, non era da principio che un prete intrigante e poligamo che ai tempi dell'occupazione militare francese aveva cercato, per servizio ai francesi, di separare la val d'aosta. e di là è nata questa delittuosa separazione, perchè quando si è data alla val d'aosta l'autonomia , come volete che si neghi alla sicilia, alla sardegna o ad altre zone italiane messe alla estremità del continente? è stata aperta la triste serie degli errori, l'era delle regioni più pazzesche e della disgregazione. ma la francia, che aveva ben più ragioni di dare delle autonomie, non le ha volute; la francia ha non solo la corsica - che pure è di lingua italiana e completamente separata dal continente, e che come isola vive delle sua vita - alla quale non ha pensato un momento solo di dare l'autonomia; ma ha anche il paese dei baschi, grosso territorio, grossa zona, ricca, agricola e industriale, in cui si parla una lingua ignota in europa, la lingua dei baschi, di origine ignota anche ai filologi. questo paese dei naschi ha dato molti tra i più grandi personaggi francesi e i più grandi capi militari, tra cui il maresciallo foch. persino barrere, che per tanti anni a roma si è occupato ( anche troppo) di politica italiana, era un basco. ebbene, se un paese poteva avere, secondo questi concetti, l'autonomia, era il paese dei baschi. la francia, per non rompere la sua unione, profonda unione unitaria, non l'ha voluto. e nessun partito francese l'ha chiesta. state sicuri che se noi stessi che facciamo politica non avessimo creato questo movimento , basato sull'equivoco e sull'errore, nessuno si sarebbe affrettato a chiedere autonomie. noi discuteremo pacatamente di queste autonomie , perchè riguardano la vita stessa dell'italia. ma, signori, la francia ( di cui so tutti gli errori, tra cui quelli commessi verso di noi) ha un senso politico che spesso a noi manca. io amo molto la francia, benchè spesso abbia combattuto il suo nazionalismo. oltre metà della mia famiglia è francese per le vicende dolorose dell'esilio; io ho i miei amici più intimi - o molti di essi - in francia. ero stato in francia trentacinque volte prima di andarvi per venti anni, in esilio. io amo la francia come il mio paese; ma la francia si è regolata molto male verso di noi ed ha rovinato il nostro confine occidentale dal punto di vista politico della difesa nazionale ancora più che dall'altra parte sia stato rovinato dalla violenza dei nemici il confine orientale. la francia ha la colpa di aver seguito alcuni movimenti che non doveva, nel suo stesso interesse, seguire; è la francia che ha tutto l'interesse ad essere unita con l'italia. l'italia che è un povero paese ( non è che tre quinti del territorio della francia, e assai meno della metà del territorio agrario) , l'italia che è povera, l'italia che ha fatto la sua industria con uno sforzo tenace, l'italia nella sua modestia, nella sua povertà è un paese meraviglioso che ha creato l'industria senza i due diamanti neri della produzione: il ferro e il carbone. l'italia ha creato la sua vita economica senza risorse. la francia ha tutto, è il paese di europa naturalmente più ricco, molto più della stessa inghilterra, molto più della germania, che all'infuori del carbone, delle ricchezze minerarie, è ben lontana dall'avere quanto ha la francia. la francia ha interesse di fare l'unione con l'italia, ed è soltanto da questo paese nostro che può ricevere, nella sua decadenza demografica, quei quattro o cinque milioni di uomini che sono necessari alla sua ricostruzione. gli italiani però non debbono andare in francia come poveri emigranti, soggetti a tutti gli arbitri di ogni piccolo punzionario di polizia, ma debbono andare come ospiti desiderati, e debbono poter diventare in breve tempo cittadini francesi, nell'interesse stesso dell'italia e della francia. non ospiti provvisori e considerati con diffidenza, ma cittadini francesi. ora, la francia ha dei grandi torti verso di noi e noi abbiamo dei grandi torti verso di essa. questa generale confessione dei torti è necessaria per la vera unione. comunque, la francia ha dato in questi ultimi tempi saggio di moderazione e speriamo dia prova di grande comprensione. l'italia ha perduto la guerra, ma la verità è che l'ha perduta anche la francia, e soltanto per l'abilità politica dei suoi capi, per l'energia di alcuni suoi uomini e per la volontà popolare, la francia ha preso l'atteggiamento di paese vincitore, ma la francia è stata vinta come noi e più di noi. non esiste in europa nessun paese che abbia avuto come la francia un così enorme numero di prigionieri in proporzioni senza precedenti. non è stata una disfatta, ma uno sciopero militare, dovuto non a mancanza di spirito guerriero, ma ad un complesso di cause di ordine sociale e politico. la francia ne ha avuto un crudo dolore, perchè essa è il più grande paese guerriero dell'europa e con le più grandi tradizioni e ha dovuto subire una disfatta tale che nessuno poteva prevedere. la francia è paese dei più strani contrasti, che passa da un accesso ad un altro, che prima ha inventato i templari e poi li ha uccisi, che prima è stata la figliuola diletta della chiesa, e poi si è messa contro la chiesa. la francia è stata sempre inquieta e mutevole, e da questo deriva anche la sua azione spesso contradditoria, ma sempre tale da agire con il suo esempio sugli altri paesi. la francia, in questo momento, ci ha dato un insegnamento grande. ha evitato, nel fare la nuova costituzione ( che non è del tutto felice, ma che rappresenta uno sforzo ammirevole) , o almeno ha cercato di evitare le questioni più difficili e che avrebbero troppo a lungo divisi gli animi. le sue divisioni interne, sono aspre soprattutto nel campo economico. cattolici, socialisti, comunisti sono profondamente divisi e quindi, volendo coabitare nel governo, sono inefficienti. ma evitano per quanto è possibile tutti i contrasti fuori del campo economico. noi pretendiamo discutere e regolare anche le cose più pericolose e di difficile definizione. quali saranno i rapporti nostri non solo nell'ordine sociale ed economico, ma anche nell'ordine religioso? quali saranno i nostri atteggiamenti nella vita sociale? in materia difficile la francia ha trovato formule concilianti nella sua costituzione. la francia, dopo le vicende del progresso dreyfus, è stata in lotta per molti anni con la chiesa. questa figliuola diletta della chiesa, la francia, sempre ribelle nei suoi atteggiamenti, ha avuto un lungo periodo di battaglie, in cui vi è stata la separazione della chiesa dallo stato . la separazione non ha rovinata, come si credeva, la chiesa; le ha dato maggiore dignità e prestigio. il clero francese è forse ora il clero più intelligente e più colto d'europa. io andavo a parigi spesso nelle librerie cattoliche per vedere le loro pubblicazioni, non solo di ordine religioso, ma di ordine economico, giuridico, storico, ed avevo modo di constatare l'intelligenza e la dottrina di quel clero che, nel suo complesso, ha una più grande combattività di quello degli altri paesi. ora, in francia una cosa mi ha sorpreso in questi avvenimenti, ed è come sono state risolute nella costituzione questioni spinose e che parevano insolubili. la chiesa è in una completa separazione dallo stato. il clero ha dovuto finora vivere delle sue risorse, la chiesa e i luoghi di culto e le istituzioni locali e religiose sono stati mantenuti dai fedeli. la francia ha il divorzio e la sua legislazione è impregnata di spirito laico. dopo le elezioni i cattolici sono arrivati in gran numero alla camera francese; tutti si aspettavano che cosa avrebbero fatto; se avessero voluto modificare la situazione e in quale misura avrebbero, con abili compromessi, potuto modificarla. ma, di fronte alle cose che più turbano la chiesa, come il divorzio, il clero non riceve aiuti dallo stato. ora, dunque, tutti si attendevano che cosa avrebbero fatto i cattolici. ebbene, la francia ha risolto le cose nella forma più semplice. l'articolo primo della nuova costituzione francese in poche parole riassume la situazione. questo è il foglio che fu dato a tutti gli elettori per votare per il referendum: l'articolo 1 primo dice così : la france est une republique indivisible, laique, democratique ed sociale. dunque, il clero francese, con un senso di saggezza, riservandosi di risolvere le questioni più spinose del tempo, di risolverle con prudenza ed efficacia, per via di legge, ha riconosciuto in questo documento che la francia è una repubblica indivisibile; dunque niente spezzettamento del territorio. la francia non vuole le autonomie locali che possono dividere il territorio francese. dunque, la francia è non solo indivisibile, ma laica e democratica e sociale. ebbene, signori, con questo rigo soltanto i francesi hanno definito una situazione difficile e l'han risoluta con abilità e prudenza. i cattolici hanno dato prova di saggezza ed hanno osato non volere nella costituzione cose che non si potevano eliminare senza mettere in pericolo la pace sociale. che sarà in avvenire? nessuno di noi sa ; nessuno di noi può prevedere l'avvenire. la francia deve risolvere il problema angosciante della sua popolazione: presenta il fenomeno terribile ed unico in europa fra i grandi paesi, di una popolazione in cui le nascite diminuiscono e le morti aumentano. la francia, che ha problemi difficili da risolvere, ha cercato di non complicarli ulteriormente. ha avuto saggezza e l'hanno avuta soprattutto i cattolici. e noi, cosa faremo? potremo noi sorpassare questa ondata di malessere? quando vedo gli impegni che assumiamo ( vi leggerò le cifre della situazione, non oggi, ma quando parleremo su ognuno di questi punti) sono preso da tristezza. vi citerò queste cifre senza alcun riguardo per le impressioni che potranno produrre. e perchè dobbiamo aggiungere minacce di pericoli e danni come le cosiddette autonomie locali? i francesi non le han forse respinte senza esitare? una sola cosa devo aggiungere ed è che queste autonomie locali io le considero come la peggiore minaccia nell'ora presente. dannose a tutti, sarebbero disastrose per l'italia meridionale. io ho l'impressione che, dividendosi le regioni, la situazione non solo non migliorerà , ma peggiorerà rapidamente. il giorno in cui l'italia fosse divisa, l'italia meridionale sprofonderebbe ancora più in basso. ( interruzione. una voce a destra. nessuno la vuole dividere ) quando io pubblicai circa quarantacinque anni or sono la mia opera nord e sud che divise, allora, l'animo degli italiani, non avevo uno scopo di divisione, ma uno scopo di ricostruzione, affermavo solennemente, e con passione di fede, che bisogna sempre a ogni costo rimanere uniti. è venuto poco tempo fa dall'america l'onorevole la guardia, mio vecchio amico da venticinque anni, uomo di solido buon senso, non un dottrinario, ma persona di larghissime conoscenze pratiche e di solida competenza. in questo stesso palazzo, da uomo onesto, ci ha dato degli avvertimenti di cui dovremmo tener conto. nessuno più di lui poteva meglio darli. la guardia per le sue grandi attituidni e, cosa anche più ammirabile , per la sua grandissima onestà , è stato il sindaco di new jork più volte rieletto e che ha più lungamente durato. new jork è la più grande città del mondo. essa sola ha due volte più abitanti e assai più che due volte di tutta la sicilia. ha bilancio superiore di molto a quello di tutta l'italia e i poteri del sindaco sono immensi. la guardia, che è figlio di padre italiano e meridionale, può bene comprenderci e ha tutta l'autorità per darci consiglio, come ci ha dato aiuto. il primo avvertimento che la guardia ci ha dato è stato questo: signori, rimanete uniti, non cercate nemmeno con troppa fiducia i vostri compratori all'estero; prima di cercarli all'estero, cercateli nell'italia stessa. voi siete il vostro migliore mercato. non vi illudete che le situazioni attuali create dalla guerra dureranno. noi non compreremo più , dopo qualche tempo, molti vostri prodotti, nemmeno forse gli agrumi, nemmeno le cose che voi credete più facili da esportare. la situazione cambierà . persino gli agrumi, egli ha detto, noi li produrremo in abbondanza da noi, non abbiamo bisogno dei vostri. io vedo che in sicilia ( mi perdoneranno i miei amici siciliani di dire tutta la verità ) vi è in alcuni, fortunatamente non in molti, l'illusione che l'isola distaccandosi economicamente starebbe meglio. no, signori, starebbe assai peggio. la sicilia sarebbe sterminata. io ho fatto un conto che non ho difficoltà di esporvi oggi solo in modo sommario. ma continueremo a fare su questa via in un esame accurato e sereno. voi sapete qual'è la situazione della sicilia? si crede che in sicilia e nei paesi del sud, che le regioni meridionali diano molto allo stato, e ne ricevano poco. lo stato spenderebbe per loro meno di quanto riceve. non è vero. ciò era vero quando io scrissi 45 anni fa nord e sud. ora la situazione è mutata. se esaminate la situazione attuale, voi avrete la strana sorpresa di vedere che ormai in sicilia lo stato italiano, negli ultimi 6 mesi dell'anno scorso, luglio-dicembre, ha incassato 4800 milioni ed ha speso 8 miliardi; che in calabria ha incassato 1240 milioni ed ha speso 2162 milioni; che in campania ha incassato 7200 milioni ed ha speso 11650 milioni; che in toscana ha incassato 6800 milioni ed ha speso 8255 milioni. ( interruzione. una voce al centro. ci dia i dati dell'alta italia, quelli della lombardia ). ( interruzione presidente terracini. a dei numeri si contrappongono dei numeri, non delle parole. prosegua, onorevole nitti) . ora, vi volevo dire soltanto che laddove più si grida, le cose che si dicono non sono vere, perchè il rapporto che io feci 45 anni fa, ora è mutato. i paesi meridionali e la sicilia hanno diritto ad una grande considerazione. ma questa deve essere nota di realtà . l'italia meridionale ha funzionato per molto tempo come una colonia di consumo, ha reso possibile e pagato con il suo sacrifico il protezionismo industriale che ha creato e reso vitale e solida l'industria nell'italia del nord. non per sua colpa il mezzogiorno non ha potuto svilupparsi allo stesso modo. ora invece la realtà è che noi non potremo fare la nostra trasformazione se non resteremo uniti. quando si dice che i paesi meridionali, essendo produttori di merci che non costituiscono materia di concorrenza estera, staranno molto meglio allorchè potranno vivere isolatamente, si dice cosa non vera. io vi do una sola cifra che vi dice la situazione attuale. nel bollettino del banco di sicilia avrete letto facilmente una cifra che è impressionante: nei primi nove mesi del 1946 le esportazioni dalla sicilia in valore sono state verso l'estero di quattro miliardi e verso l'italia di 16 miliardi e mezzo. noi siamo il nostro mercato migliore e più grande. ora dunque noi dobbiamo essere uniti in tutto, e soprattutto nelle ore difficili . la guardia ha detto: voi dovete essere prima di tutto vostri compratori. ( io vi parlo della sicilia, ma altrove le cose sono anche più gravi. quando vi parlo della sicilia vi dico una cosa che posso estendere alle altre regioni) . noi dobbiamo basarci sulla realtà . la sicilia, come l'italia meridionale, tutta, non può distaccarsi, e l'italia del nord non può distaccarsi da noi senza a sua volta decadere e perire. ( interruzione piccioni. ma questo è un problema inesistente, perchè nessuno pensa di distaccarle. ( commenti) . è un problema immaginario) . io so che cosa significa autonomia e so che cosa significa separazione. ma le autonomie come sono state concepite non solo portano al disordine interno, alla dissipazione, al rovesciamento di ogni ordine finanziario, ma a volte portano necessariamente alla divisione politica e, o prima o dopo, al separatismo. ( vivi applausi) . ( interruzione piccioni. dimostreremo il contrario) . ( interruzione conti. questa è la sua opinione. vi sono altre opinioni autorevoli) . ( commenti) . queste cose si discutono tecnicamente e con serenità di spirito. ( vivi applausi) . signori, io avrei ancora troppe cose da dire. se qualcuno troppo irrequieto dubita, io potrò dirgli come disse frate tommasso campanella al suo inquisitore: io ho consumato più olio della mia lampada a studiare che tu ne hai consumato di vino. io ho il diritto di parlare perchè quello che dico è il risultato di lunghi studi e di sincera passione. io ho una fede che sovrasta ogni altra passione: l'italia, signori, noi siamo tutti in pericolo, non vi illudete. vi esporrò le cifre della situazione attuale. noi abbiamo il torto di non voler vedere la realtà , che è preoccupante non a lunga distanza ma anche a brevissima: situazione industriale, situazione finanziaria, situazione economica, tutto è incerto e traballa. noi produciamo già a costi troppo elevati. che cosa sarà domani? al risveglio di molte industrie, e soprattutto di alcune categorie di industrie, vediamo le nuvole che si addensano sull'avvenire. dobbiamo affrontare con serietà e coraggio i problemi essenziali della nostra esistenza. altre volte ho detto in quest'aula che noi d i ogni parte politica e di ogni ceto sociale siamo legati allo stesso destino, noi e i nostri avversari. ci salveremo tutti, o periremo tutti. ma per salvarci occorre una fede comune. questa fede non può essere che l'italia. troppo la fazione è prevalsa, troppo prevale lo spirito di parte. a noi, divisi da ideali, e da interessi opposti, ma uniti dal pericolo comune, occorre riunire nello sforzo comune tutte le nostre energie. non voglio parlare un linguaggio che possa sembrare di vanità, nè posso darmi il lusso di esporre alcuna idea di costruzione per l'avvenire. questa discussione, nel mio concetto, dev'essere fatta, se non ora, appena sarà possibile, deve essere profondamente realista, ma avere di mira il grande ideale della resurrezione del paese. le forme politiche costituzionali che adotteremo dovranno essere non quelle che possano dissolvere, ma quelle che possano concorrere all'unione nazionale ed al rinnovamento della vita economica. permettete ora che aggiunga soltanto che tutto ciò che ho detto è poca cosa, ma che ciò che vi dirò - e spero assai più efficace - è il frutto di una convinzione maturata da tanti anni di osservazioni e di studio, in cui non ho avuto presente che l'avvenire del mio paese e non ho pensato mai, come non penso mai, a me. io so come si possa giungere alla concezione di un resurrezione dell'italia, anche attraverso il sacrificio ed il dolore, e spero che la mia opera non sarà vana, in questo momento di preoccupazione e di ansia. non posso chiudere le mie parole che auspicando un'italia che risorga, in un sacrificio comune ed in una volontà tenace di risurrezione. ( applausi vivissimi- congratulazioni) .
