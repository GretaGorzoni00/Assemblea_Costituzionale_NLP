l'emendamento da me proposto porta tre innovazioni al testo dell'articolo 1 pr del progetto: due sostitutive e una aggiuntiva. sulla sostituzione della frase appartiene al posto di emana, credo che non sia il caso di soffermarsi, essendosi manifestata da più parti l'opinione della inesattezza del termine adottato dal progetto . si è opportunamente rilevato che i poteri emanano dal popolo; la sovranità appartiene al popolo. col secondo emendamento sostitutivo, lasciandosi intatta la dizione: la repubblica ha per fondamento il lavoro, si soggiunge: e garantisce la partecipazione effettiva di tutti i cittadini alla organizzazione politica, economica e sociale del paese. io non credo che possa questo emendamento legittimare alcun timore circa una possibile lesione dei diritti dei lavoratori, i quali come cittadini hanno tutti i diritti politici, nonchè quegli ampi diritti sociali che la costituzione contempla, e la cui posizione, nello stesso articolo 1 pr, è resa preminente per il riconoscimento che l'articolo 1 pr fa del lavoro, quale fattore fondamentale della vita e dello sviluppo della repubblica. a proporre questo emendamento io sono stato indotto non solo dal rilievo che ogni costituzione, com'è naturale, si rivolge al cittadino, ma dall'indicativo discorso dell'onorevole togliatti e dalle parole pronunciate l'altro ieri dall'onorevole amendola. l'onorevole togliatti ha dichiarato che egli ritiene che la classe politica dirigente italiana pre-fascista sia responsabile dell'avvento del fascismo e della conseguente catastrofe, e che ad essa, fallita e colpevole, è da sostituirsi una nuova classe dirigente: tale giudizio e la congiunta sanzione dovrebbero trasferirsi da piano politico al piano costituzionale ed in tali sensi dovrebbero interpretarsi l'articolo 1 pr. poichè è da escludersi che la precedente classe dirigente fosse fatta da oziosi, per modo da doversi sostituire ora con quella dei lavoratori, e poichè è del pari da escludersi che l'onorevole togliatti abbia ripudiato gli elementi fondamentali della dottrina marxista, io sono preso dal grave timore che con la espressione classe dirigente precedente si debba intendere una determinata classe sociale e parimenti la espressione nuova classe dirigente dei lavoratori si debba intendere nel senso rigorosamente classista, e cioè con esclusione dalla direzione della cosa pubblica di tutte le altre classi destinate a scomparire, secondo una formula che è tipica del marxismo. e mi sovviene a questo punto il ricordo di uno di quegli slogan fatali e squillanti che l'onorevole nenni predilige: delenda est borghesia traduco: è da distruggere la borghesia lo slogan, che ricordo in questo momento mi induce a pensare che in questo punto s'incontrino l'onorevole nenni e l'onorevole togliatti e che quella classe, fallita e responsabile, da estromettere dalla direzione pubblica del paese, sia proprio la borghesia. io, qui, inseguito dalle lancette dell'orologio nel limite di 10 minuti, non intendo fare il processo del passato e dimostrare come la sentenza dell'onorevole togliatti sia, per lo meno, unilaterale, perchè non tiene conto della responsabilità di quei partiti che, agitando per primi miti insurrezionali, disavvezzarono dal rispetto alle istituzioni liberali e dalla legalità , e facendo ricorso alla violenza ( rumori) determinarono le condizioni per le quali sorse ed avanzò l'infausto fascismo. io mi preoccupo soltanto che l'articolo 1 della nostra costituzione possa assumere una colorazione classista attraverso la formula contenuta nel primo comma e sancisca il diritto esclusivo d'una classe a dirigere la vita del paese. e mi piace ricordare qui quanto perspicuamente ha scritto il collega comunista onorevole marchesi in una sua relazione: lo stato non è costituito dalla maggioranza dei cittadini, ma da tutti i cittadini e non deve essere rappresentante dei più e tollerante dei meno. la classe dirigente politica del paese non può essere espressa con esclusività da una classe sociale, sia pure essa nobile e numerosa, ma la classe dirigente è quella che si forma attraverso la libera scelta del corpo elettorale. ma, onorevoli colleghi- e vengo al mio ultimo emendamento- io ritengo che un paese che esce da una dittatura e non vuole cadere in un'altra, mentre ancora tutto grida contro la dittatura subita, senta il bisogno e avverta il dovere di esprimere chiaramente e con fermezza nel primo articolo della costituzione che democraticamente si dà , di non volere più dittature di destra o di sinistra, di uomini, di gruppi, di classi, di partiti. e non mi si dica che l'emendamento da me proposto sia pleonastico. forse può essere anche ritenuto tale, ma certo in questa costituzione vi saranno delle enunciazioni pleonistiche ed enfatiche, e non sarà il caso di respingere proprio quella enunciazione con la quale il popolo italiano esprime solennemente e fermamente la sua volontà avversa ad ogni forma di totalitarismo e di dittatura. del resto io non propongo nulla di originale: propongo quanto è scritto nel testo approvato della costituzione della repubblica francese. nulla forse è più utile dell'esame comparativo fra i due testi costituzionali francesi: quello respinto dal popolo francese con il referendum e quello approvato dal popolo francese col referendum. nel testo approvato, a differenza che nell'altro respinto, a proposito della sovranità è detto chiaramente: nessuna parte del popolo e nessun individuo può attribuirsene l'esercizio. io non credo che in questa assemblea ci sia qualcuno che possa avere ragioni per opporsi all'inclusione di queste parole nella costituzione democratica del popolo italiano. ( applausi a destra) .
