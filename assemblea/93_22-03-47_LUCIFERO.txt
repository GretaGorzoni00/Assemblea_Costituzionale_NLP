avrei potuto anche rinunciare alla parola e risparmiarmi l'incubo della clessidra del presidente, che per me non si vuoterà certamente . ormai non siamo più abituati a vederla che su certe immagini infernali; tanto più volevo rinunciare alla parola, in quanto io già accennai a questo emendamento, e trovai un riscontro nelle affermazioni dell'onorevole togliatti, che in un primo momento a questo mio emendamento non si era dimostrato favorevole, e tanto più poi che nelle successive formule che sono state già presentate, vi è stato un passo verso il concetto che io sostengo trasformando quell'emana ( che secondo l'onorevole conti sapeva di profumo) nel termine appartiene, che è più esatto. può sembrare la questione sottile, ma è una questione concettuale; e diventa una questione sostanziale quando si pensa alla esperienza dalla quale siamo usciti, cioè quando si pensa che ad un certo punto ci siamo trovati di fronte a gente che si è sentita delegare dei poteri popolari, li ha assunti e non li ha restituiti più se non attraverso quella tragedia che abbiamo tutti vissuto. quindi credo che la costituzione democratica debba chiaramente sancire il concetto che la sovranità , cioè il potere, non solo appartiene al popolo, ma nel popolo costantemente risiede. ed allora bisogna impedire qualunque interpretazione che un giorno possa far pensare a sovranità trasferite o comunque delegate. ecco perchè al termine appartiene, come pure al termine emana, preferisco il termine risiede. gli organi attraverso i quali la sovranità o i poteri si esercitano nella vita di un popolo, sono organi i quali agiscono in nome del popolo, ma che non hanno la sovranità , perchè questa deve restare al popolo. ecco perchè è preferibile il termine risiede in confronto a quello di appartiene. quell'emana, originario, dà il senso di una sovranità che si può trasferire agli organi i quali la esercitano: quell'appartiene dà un senso di proprietà ; mentre il termine risiede consolida il possesso, non la proprietà . il popolo, cioè , rimane possessore di questa che è la suprema potestà democratica. può sembrare una sottigliezza, ma sottigliezza non è . la verità è un altra. esistono fra gli uomini due categorie di persone di fronte ai problemi costituzionali: quelli che credono nelle costituzioni e quelli che non credono nelle costituzioni. per quelli che non credono nelle costituzioni, cioè che pensano che il giorno che avessero la maggioranza farebbero quello che vogliono, un'affermazione di principio può sembrare una sfumatura, e non ha importanza; ma per coloro che, come me, credono profondamente nelle costituzioni e nelle leggi, ogni parola ha il suo peso e la sua importanza per il legislatore di domani. noi ci dobbiamo preoccuapre del documento che facciamo, guardando verso l'avvenire, cioè dando norme sicure ai legislatori di domani, in modo che la volontà di oggi non possa essere violata per improprietà di linguaggio, voluta o non voluta che sia. ( applausi a destra) .
