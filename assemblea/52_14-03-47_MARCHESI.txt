signor presidente, onorevoli colleghi, entro senza preamboli nella zona ardente, come ha detto l'oratore che mi ha preceduto, dell'articolo 5 pr, col proposito di trattenervi il meno possibile in questo inferno. sul secondo comma dell'articolo 5 pr ha già lucidamente l'onorevole togliatti espresso il pensiero del nostro gruppo. a me non resta che aggiungere alcune rapide osservazioni con l'animo di chi questo articolo ha visto nascere, senza avere alcuna responsabilità nella sua genitura. tale comma, da alcuni autorevoli membri di questa assemblea, è stato considerato e si considera come una indebita e incauta intrusione; io continuerò a credere che sia dovuto, piuttosto, a mancanza di buona intesa e fiducia. ma a tale mancanza di fiducia confido si possa riparare in questa assemblea, dove le nostre dichiarazioni hanno più di solennità decisiva e di pubblicità . e spero, come ho sempre sperato, che la democrazia cristiana ( questo grande partito politico, che fra i suoi compiti principali, ha certamente quello di preparare migliori condizioni di convivenza e di coesistenza fra lo stato e la chiesa) ci venga incontro nel trovare tale accordo; accordo auspicato dall'onorevole orlando, dall'onorevole togliatti, dal presidente nella nostra commissione dei 75; accordo che noi abbiamo invano, senza fortuna, tentato di raggiungere in quella prima sottocommissione, dove pure qualche volta ha regnato una così amichevole e sorridente discordia. i colleghi della prima sottocommissione sanno che nessuno di noi ha mai pensato, ha mai sognato di chiedere la denunzia dei patti lateranensi. nostro proposito era ed è che la costituzione, che stiamo per dare alla repubblica italiana, non sia impegnata fin da principio da norme, le quali continueranno a vivere fino a che le circostanze e la saggezza delle parti insieme lo permetteranno. ma i colleghi democristiani hanno voluto che questi patti entrassero nel tessuto organico e vitale della costituzione della prima repubblica italiana. onorevoli colleghi, la chiesa con varietà di aspetti ha sempre proceduto con la civiltà del mondo della quale è stata largamente partecipe; ed ha badato a che l'orologio della storia non suonasse nei suoi riguardi ore troppo avanzate; e, quando questo è avvenuto, ha saputo attendere e ricavare dalla forza e dall'autorita ' sua secolare la possibilità di riconoscimenti e di concialiazioni. nel febbraio del 1929 una conciliazione concludeva uno dei periodi più inquieti della vita politica italiana. la legge delle guarentigie era servita a consolidare uno stato attuale: l'italia unificata con roma capitale; ed a mostrare al mondo cattolico la indipendenza spirituale della chiesa. quella legge non aveva in sè germi di longevità , perchè non aveva capacità di sviluppi. il dissidio non poteva essere sanato che mediante una legge di conciliazione, la quale nell'interno componesse la pace religiosa, e d'altra parte potesse eliminare ogni possibilità di umiliante intervento di potenze straniere nelle cose italiane. nel campo politico quella delle guarentigie fu una provvida legge nazionale, nel campo ideologico fu una legge della borghesia colta, la quale aveva da custodire un passato di due secoli. intanto nuove forze si profilavano verso l'avvenire, in quell'800 che fu certamente uno dei più grandi e forse il più grande secolo della storia umana, perchè tutti contenne in sè i germi del futuro. le classi lavoratrici si avanzavano verso la loro emancipazione, e la borghesia , compresa la borghesia colta, e vorrei dire anche quella massonica, cominciarono a guardare con altro animo verso la chiesa di roma. già nell'anno 1887 in tutti gli ambienti politici romani si parlava di una legge di conciliazione. i ministri di allora, crispi, ministro dell'interno e zanardelli ministro guardasigilli, a giovanni bovio che li interrogava rispondevano riaffermando la nota formula: sovranità dello stato e libertà della chiesa. una formula che cominciava già ad invecchiare dinanzi alle esigenze crescenti di rapporti diretti ed immediati fra lo stato e la chiesa. noi sapevamo di già , e l'onorevole orlando ce l'ha ricordato, che la storia del concordato non comincia a roma nel 1926 per concludersi nel 1929, protagonista mussolini, ma era cominciata a parigi nel 1919, protagonista vittorio emanuele orlando. ( interruzione nitti. era cominciata nel 1917) . ringrazio l'onorevole nitti della rettifica. nel 1917 dunque, dicevo, ebbe a protagonista l'onorevole orlando. ( interruzione. voci. nel 1917 c'era anche nitti) . ( interruzione presidente terracini. onorevole marchesi, non si soffermi alle interruzioni. la sostanza della sua argomentazione rimane inalterata, anche si vi è una differenza di due anni) . ad ogni modo se l'onorevole orlando o l'onorevole nitti non poterono precedere mussolini, questo fu dovuto alle inquiete acque della politica italiana che impedirono- a quanto si afferma- una serena soluzione della questione romana. e così si dovettero aspettare dieci o dodici anni perchè si potesse giungere a quella soluzione. di fronte alla chiesa stava il governo fascista, l'unico governo con il quale la santa sede potesse trattare; e i patti furono sottoscritti e la pace religiosa fu conclusa. il fascismo non tardò ad annunciare ai quattro venti il trionfo della propria saggezza. e in questa medesima aula, nel maggio del 1929, il capo del governo, con quel suo fraseggiare fra l'altezzoso e il minaccioso che finiva spesso con una volgarità , affermava: lo stato fascista rivendica in pieno il suo carattere di eticità . è cattolico, ma è fascista, anzi soprattutto, esclusivamente, essenzialmente fascista. il cattolicesimo lo integra, ma nessuno pensi, sotto la specie filosofica o metafisica, di cambiarci le carte in tavola. nel giorno del corpus domini, il pontefice, nel messaggio inviato al cardinale segretario di stato, precisava argutissimamente: stato cattolico, si dice e si ripete, ma stato fascista. ne prendiamo atto, senza speciali difficoltà , anzi volentieri, giacchè ciò vuole indubbiamente dire che lo stato fascista, tanto nell'ordine delle idee e delle dottrine, quanto nell'ordine della pratica azione, nulla vuole ammettere che non si accordi con la dottrina e con la pratica cattolica, senza di che stato cattolico non sarebbe nè potrebbe essere. di fronte al fascismo violatore di ogni coscienza e di ogni libertà , la chiesa cattolica affermava la propria supremazia morale e sopra i deliri di una scomposta tirannia, poneva la stabilità e l'altezza del suo insegnamento religioso. ma, onorevoli colleghi, io mi domando: oggi è la stessa cosa? intepretando il primo articolo del trattato, quel primo famoso articolo del trattato, per il quale la religione cattolica apostolica e romana è la sola religione dello stato, voi, onorevoli colleghi della democrazia cristiana, giungereste alle medesime conclusioni di allora, del 1929? oggi, in cui l'onorevole la pira, ferventissima anima cattolica, nel quattordicesimo articolo della sua relazione, propone che ogni cittadino abbia la libertà di esprimere con ogni mezzo le proprie opinioni e i propri pensieri, oggi noi siamo certamente in una diversa situazione. e voi, se non avete diaboliche riserve mentali- e il diavolo non può venire a patti con voi in nessun modo- vi trovate con noi sulla medesima linea della libertà . già la modificabilità dei patti lateranensi era affermata nell'articolo 44 c del concordato, il quale diceva: se in avvenire sorgesse qualchè difficoltà sulla interpretazione del presente concordato, la santa sede e l'italia procederanno di comune intelligenza ad una amichevole soluzione. si parla di interpretazione, ma noi sappiamo, e la chiesa sa, e voi sapete, che interpretare significa spesso creare, e l'interprete è spesso un ricreatore. d'altra parte la parola del pontefice su questo punto conferma la nostra opinione: qualche particolare divergenza o dissenso- scriveva il pontefice al cardinal gasparri- in tanta varietà di cose quante contiene il concordato, altrettanto è inevitabile che rimediabile e componibile. componibile , dice il testo pontificio. e a qualche elemento di nuova composizione, se non ricordo male, mi pare che assentissero nella prima sottocommissione- sebbene con lievissimo battere di ciglio- parecchi colleghi della democrazia cristiana; per esempio, riguardo a quel famigerato articolo 5 c del concordato, col quale lo stato, riconoscendo la incapacità giuridica degli ex-religiosi cattolici, viene ad urtare coll'articolo 7 pr della nostra costituzione che contiene una così nobile affermazione di eguaglianza giuridica per tutti i cittadini. e ricordo l'osservazione di uno dei nostri egregi e stimati colleghi di commissione, il quale diceva: se un qualche articolo del concordato non dovesse corrispondere più ad una vasta parte dell'opinione pubblica, ebbene, il governo italiano faccia presente alla santa sede l'opportunità di una soppressione o di una modificazione. la santa sede, non rifiuterà certamente di trattare coi rappresentanti del governo italiano. già : ma voi con la inserzione dell'articolo 5 pr, date alla santa sede il diritto di non trattare, il diritto di chiudere le porte in faccia ai rappresentanti del governo italiano; e di chiuderle in nome e in onore della costituzione della prima repubblica. nella seduta dell'11 dicembre l'onorevole dossetti- non dispiaccia al collega se faccio il suo nome- conveniva che al riconoscimento costituzionale dei patti in vigore si possa opporre una serie di obiezioni tecniche, quali, ad esempio l'opportunità di alcune affermazioni; opportunita ' affermata esplicitamente dall'onorevole moro con uno spirito di larga democrazia. egli diceva: essere intenzione della democrazia cristiana portare il suo contributo perchè siano operati nel concordato quei ritocchi che valgano a rendere i termini della pace religiosa perfettamente aderenti allo spirito liberale e democratico della nostra costituzione. ed allora, perchè incuneare quei patti nella nostra costituzione, se già riconoscete che quel cuneo va levigato? l'onorevole la pira, il quale si è fatto mistico anche della realtà concreta, osservava in quel discorso che abbiamo ascoltato con vivo interesse, che i patti lateranensi esistono, sono una realtà concreta, e bisogna pertanto riconoscerli. ma, onorevoli colleghi, non tutto quello che esiste si può e si deve riconoscere. la costituzione deve contenere quelle norme che hanno validità oggi e più ne avranno domani; non quelle che sono già bisognose di cancellatura e di correzione, come voi stessi avete riconosciuto. un'altra ragione adduceva l'onorevole dossetti per sostenere la necessità d'inserire quei patti, questa: quando, sotto il velame di esplicite dichiarazioni di rispetto ci si rifiuta a questo riconoscimento in nome di pretese difficoltà tecniche, i democristiani hanno ragione di sospettare che tale atteggiamento nasconda qualche cosa di più che una semplice ragione di essere, e che ci sia una ragione politica, e che non si voglia dare quella garanzia che i democristiani considerano fondamentale e che chiedono venga affermata nella costituzione. dunque, come dicevo prima: mancanza di fiducia, dunque sospetto che il risorto e rinnovato parlamento italiano possa riportare, ora, quelle condizioni di inquietudini e di agitazioni politiche che impedirono allora, prima del fascismo, la soluzione della questione romana. ma, pensare in questo modo, onorevoli colleghi, significa impugnare la validità ed il fondamento popolare e nazionale dei patti lateranensi; significa non riconoscere che la situazione è mutata oggi; ed è culminato in quello che, con un arguto motteggio, l'onorevole orlando chiamava il triunvirato; un triunvirato che non è quello di crasso, pompeo e cesare, dei tre capi di esercito e finanzieri che mettevano insieme le proprie forze personali di contro all'autorità del senato di roma; che non è un triunvirato de gasperi, togliatti e nenni; ma un comitato di tre partiti, il quale si è costituito per effetto di una lotta combattuta insieme, con le armi alla mano, contro l'oppressore ; e per effetto di un solenne ed imponente responso popolare. ma, che cosa vogliamo noi comunisti? la revoca dei patti lateranensi? sarebbe una stoltezza e una colpa. vogliamo la loro modificazione? nemmeno. a modificarli penseranno, quando sarà opportuno ( e credo che l'ora non debba tardare) le due parti interessate. noi vogliamo che questi patti lateranensi non entrino nell'ossatura e non divengano parte organica del nuovo stato; vogliamo che essi abbiano vigore come gli altri trattati, con quel senso di speciale osservanza che devono avere per noi italiani. questa discussione non l'abbiamo voluta noi. voi l'avete voluta: nessuno di voi poteva immaginare che sarebbe rimasto avvolto nel silenzio il tentativo di inserire quei patti nella costituzione repubblicana d'italia. con quei patti, certamente una nuova storia è incominciata nei rapporti fra la chiesa e lo stato italiano. noi vogliamo che quella storia non si arresti; noi vogliamo che quei patti siano mantenuti, anzi, siano resi più validi in un'aria più limpida di libertà e di sincerità . di sincerità , colleghi democristiani. credeteci: sarà meglio per tutti. da questi banchi nessuna offesa potrà venire alle anime religiose ed ai principi della solidarietà umana, nessuna offesa. io comprendo un liberalismo anticomunista; non comprendo un cristianesimo anticomunista. capisco il liberale, il quale afferma che la libertà economica è fattore essenziale, indispensabile di progresso sociale ed individuale; non comprendo il cristiano ed il cattolico, il quale affermi che senza la professione di quella determinata religione positiva, non si possa vivere onestamente, e generosamente. ( interruzione. una voce a destra. nessuno lo nega ) ( commenti al centro) . voi dite: nessuno lo nega. ma è certo un problema grave questo per voi: come si possa vivere cristianamente, senza professare il cristo. mistero angoscioso; ma quel mistero accettatelo, come lo accettava il sommo dottore della chiesa. fra questi nostri banchi voi trovate i cristiani professanti; gli altri, quanti viviamo nel buio, ma viviamo onestamente, siamo i cristiani partecipanti. adopero parole tomistiche. non ponete, onorevoli colleghi, barriere fra il comunismo ed il cristianesimo. mi rivolgo a voi che avete dottrina e coscienza. non ponete barriere fra il comunismo ed il cristianesimo. da molti pulpiti si sente dire: essi, i comunisti, sono i nemici della civiltà . un giorno, non so quanto lontano, da quei medesimi pulpiti si dirà : essi avevano ragione ( applausi a sinistra- commenti a destra) . ricordate, onorevoli colleghi, le magnanime parole che un francese, il marchese melchior de voguè scriveva allora nel 1889, allorchè un pellegrinaggio francese di quattromila operai venne al cospetto di leone xiii. mi pareva, egli scriveva, che fossero entrati allora per la prima volta in san pietro i rappresentanti del nuovo potere sociale, i nuovi pretendenti all'impero, i soggetti del potere, entrati, come una volta gli antichi imperatori carlo magno, oddone e barbarossa, per ricevere dal pontefice la consacrazione e la investitura. e la riceveranno, onorevoli colleghi democristiani, la riceveranno mercè l'opera dei vostri migliori, la consacrazione e la investitura, i lavoratori dell'italia e del mondo. soggetti del potere, i lavoratori. appunto: e ha ragione l'onorevole togliatti quando propone di scrivere nel primo articolo della costituzione quelle due semplici e grandi parole , che non sono parole comuniste, che potrebbero e dovrebbero essere parole piene di profondo sentimento cattolico: repubblica di lavoratori. sì , repubblica democratica di lavoratori; sarà questo il nuovo grande titolo di nobiltà che noi potremo dare al popolo italiano. ( vivi applausi a sinistra- congratulazioni) .
