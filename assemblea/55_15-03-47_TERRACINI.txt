il seguito della discussione è rinviato a domani alle 16. prima pero ' di comunicare l'ordine del giorno, devo rendere edotti i colleghi di alcune intese che stamane sono state prese in una riunione dei rappresentanti dei gruppi, posti da me dinanzi ad alcune cifre che, d'altra parte, sono state anche pubblicate sui giornali e che tutti conosciamo. si tratta di questo: fino a stamane, gli iscritti ammontavano a 309. ( commenti) . non so perchè la cifra susciti sorpresa. è evidente che quasi tutti i presenti si sono iscritti. ora, è questa un'ottima dimostrazione dell'interesse e del desiderio di collaborare tutti alla formazione dello stato costituzionale, ma evidentemente ciò crea gravi difficoltà , quanto meno per la prospettiva e lo sviluppo dei nostri lavori. allo scopo di permettere a tutti gli iscritti di dare il loro contributo ai nostri lavori e di conservare i lavori stessi entro i limiti del tempo di cui disponiamo, si è rimasti, in linea di massima, d'accordo nella decisione formale che gli oratori abbiano da domani mezz'ora a loro disposizione. non ho fatto la comunicazione all'inizio di questa seduta perchè i colleghi che hanno parlato quest'oggi, all'oscuro di questa intesa, avranno fatto calcolo d'una possibilità di parola più ampia, e sarebbe stato scortese e dannoso venire a spezzare il piano di pensiero che si erano costituiti. a cominciare da domani credo che saremo d'accordo di attenerci a questa disposizione. se essa sarà attuata con severità , occorreranno circa 35 sedute perchè parlino tutti gli iscritti; e poichè la domenica non si tiene seduta, almeno per ora, e vi sono anche periodi di riposo per la pasqua, per la sola discussione dei titoli occorreranno circa 2 mesi. io sarei ben lieto se, a cominciare da domani, i colleghi che parleranno resteranno nell'ambito della mezz'ora. ciò significa che potranno parlare otto oratori al giorno , e questo ci aiuterà a giungere alla fine dell'elenco degli iscritti entro il termine fissato. prego di tener conto di questa decisione e sono sicuro che ciascun deputato cercherà di attenervisi.
