onorevoli colleghi, da parte del presidente della commissione coordinatrice si dice che sarebbe un fuor d'opera adesso stabilire il concetto della indivisibilità della repubblica italiana, perchè questo concetto sarebbe stato già espresso nell'articolo 106 pr. ( interruzione presidente terracini. la prego onorevole ruggiero, non riapriamo questa discussione. si limiti alla dichiarazione di voto) . signor presidente, il mio gruppo intende che venga sancito questo principio, per le seguenti ragioni, che si riassumono nella mia dichiarazione di voto. siccome l'indivisibilità della repubblica è un attributo fondamentale dello stato, è necessario che sia fatto valere quando lo stato viene definito nella sua configurazione; quindi nell'articolo 1 pr. questo mi pare sia un principio sancito e consacrato in tutte le costituzioni. in secondo luogo, quando si riguardi questo concetto attraverso l'articolo 106 pr, non si può non avere l'impressione che il concetto dell'indivisibilità non è riguardato come fatto centrale, essenziale, a sè stante, indipendente, ma come fatto supplementare, accessorio, estrinseco, subordinato. ( rumori- interruzioni) . viene considerato in funzione dell'autonomia regionale. ( interruzioni) . ( interruzione ruini, presidente della commissione per la costituzione. ma no ) viene considerata come limitazione del principio dell'autonomia regionale. ecco perchè sarebbe necessario metterlo nell'articolo 1 pr. ma vi è un'altra questione di ordine pratico, oltre che giuridico: nessuno sa quale sorte potrà avere l'articolo 106 pr: potrà essere accettato, potrà essere profondamente modificato. in questa evenienza- cioè nel caso che sia modificato o respinto- noi non troveremmo più il modo, la possibilità di inserire il concetto dell'indivisibilità nella carta costituzionale. perchè dovremmo andare con lumicino lungo i muri della costituzione a cercare un cantuccio dove inserirlo? questo concetto dell'indivisibilità , onorevoli colleghi, se voi avete la pazienza di ascoltarmi un solo momento. ( interruzioni) . ( interruzione presidente terracini. non è un problema di pazienza; è un problema di ordine della discussione) . io credevo che potesse fare una certa impressione agli italiani sapere che in italia contro la indivisibilità della patria esistono degli impulsi profondi e delle velleità indipendentistiche le quali intaccano la compagine della patria. ( rumori) . e credevo che tutti quanti dovessimo tenere a consacrare nel testo della costituzione questo principio fondamentale che si richiama al nostro profondo sentimento di italiani. mi pare che quando già esiste una specifica manifestazione di quella che sarà l'autonomia regionale, quando si pensi che oggi in sicilia si fanno i comizi elettorali e si indicono le elezioni, non ci possiamo più riportare all'articolo 106 pr, che potrà essere discusso nel mese di maggio e di giugno, ma che dobbiamo consacrare il concetto dell'unità della patria nell'articolo 1 pr.
