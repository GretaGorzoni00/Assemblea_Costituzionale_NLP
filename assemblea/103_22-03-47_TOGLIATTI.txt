qui si tratta di scegliere tra due formule: repubblica democratica fondata sul lavoro oppure: repubblica democratica fondata sui diritti di libertà e sui diritti del lavoro. queste due formule vengono presentate dopo che è stata respinta la formula da noi presentata, alla quale avevano aderito alcuni gruppi e che diceva: repubblica democratica di lavoratori. di fronte all'alternativa che adesso si presenta devo dichiarare, a nome del gruppo al quale appartengo, che noi preferiamo la formula proposta dall'onorevole fanfani: repubblica democratica fondata sul lavoro. il motivo mi sembra evidente: prima di tutto la formula del collega fanfani è quella che più si avvicina a quella che noi avevamo presentato. per questo semplice motivo, noi avremmo il dovere di votarla. per la sostanza, la formula repubblica fondata sul lavoro, si riferisce a un fatto di ordine sociale, e quindi è la più profonda; mentre la formula che viene presentata dall'onorevole la malfa ed altri colleghi, trasferendo la questione sul campo strettamente giuridico e introducendo anche una terminologia poco chiara e poco popolare sui diritti di libertà e di lavoro, ci sembra sia da respingere. da ultimo, essa se mai non è appropriata a questa parte della costituzione, ma appartiene alla seconda parte, alla parte successiva . per questi motivi, il nostro gruppo voterà contro la formula dell'onorevole la malfa e in favore della formula dell'onorevole fanfani. ( commenti) .
