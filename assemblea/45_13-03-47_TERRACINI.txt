diamo inizio all'esame delle disposizioni generali. ieri accennavamo ad una proposta di porre certi limiti, se non alle iscrizioni, quanto meno al tempo concesso a ogni oratore; ma essa è caduta in una benevole indifferenza. pertanto ritengo valida la lista di oratori che ho dinanzi e mi rimetto ad essi per l'impiego del tempo. solo come elemento orientatore per coloro che parleranno e per coloro che ascolteranno, dirò che a tutt'oggi vi sono ancora 41 iscritti sulla discussione generale delle disposizioni generali e 272 iscritti sulla discussione generale dei vari titoli.
