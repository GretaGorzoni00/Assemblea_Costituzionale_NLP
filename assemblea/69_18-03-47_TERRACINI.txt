presidente. questa sera rinvieremo la discussione, ma colgo l'occassione per dichiarare, per il senso di responsabilità che avverto e per rispondere al mandato di fiducia datomi dall'assemblea nel giorno che mi ha eletto presidente, che d'ora innanzi non potrò accedere a nessuna di tali richieste, poichè altrimenti non saremo in grado di finire i nostri lavori nel termine prescritto. ho fatto presente ai responsabili dei vari gruppi la situazione nella quale ci troviamo. essi si sono impegnati ad un'pera di convinzione ed il primo risultato è stato che da ieri si sono avute altre 67 iscrizioni. è evidente che, giunti ad un certo punto, dovrò pensare io per conto di tutti i colleghi, ciascuno dei quali non può mettere il suo pensiero in connessione con quello degli altri. è questa la ragione per la quale appaio tavolta un poco severo. onorevole labriola, lei mi dà l'occasione di dire queste cose, ma non è la causa responsabile. desidero aggiungere, onorevoli colleghi, specialmente a coloro che hanno sollevato questa questione, che quattro ore di seduta, anche dopo averne fatte due o tre nel mattino, non superano i limiti della resistenza nostra. io penso, non dico agli operai, ma agli impiegati che entrano in ufficio e che fanno certamente, con il loro orario continuato, cinque o sei ore consecutive. e non mi pare che il paragone sia disdicevole alla nostra dignità , perchè evidentemente noi compiamo funzioni più importanti, ma che forse impegnano in maniera meno insistente la nostra attenzione. comunque ho colto l'occasione e ho detto ciò in una forma stringata, perchè penso che in generale devono essere stringate tutte le cose che diciamo. scusino gli onorevoli colleghi, se sono sembrato molto crudo e non troppo elaborato. ( approvazioni) .
