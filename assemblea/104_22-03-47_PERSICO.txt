di fronte alle dichiarazioni che sono state fatte dall'onorevole togliatti, dichiaro, anche a nome dei miei amici, di ritirare la domanda di appello nominale, pur non essendo convinto che la formula fondata sul lavoro sia più ampia e più comprensiva di quella proposta dall'onorevole la malfa, la quale riafferma i due pilastri della moderna democrazia, fondata sui diritti di libertà e sui diritti del lavoro. mi dispiace che l'onorevole togliatti non abbia voluto comprendere il maggior valore giuridico e sociale della formula proposta dall'onorevole la malfa, fatta propria da quattro gruppi di sinistra. comunque, dichiaro, a nome del gruppo socialista dei lavoratori italiani, che voteremo a favore dell'ordine del giorno la malfa.
