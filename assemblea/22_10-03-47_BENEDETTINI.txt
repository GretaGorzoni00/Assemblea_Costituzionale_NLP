onorevoli colleghi, le critiche mosse finora dai liberali ai socialcomunisti, dai monarchici ai repubblicani, dai qualunquisti ai democristiani al progetto di costituzione, sono, a mio avviso, così giuste ed opportune che mi dispensano dal rilevare ciò che da essi fu rilevato. si può affermare che le critiche mosse finora dall'assemblea sono tali da far sentire la necessità non di correggere alcuni articoli, ma di rifare di sana pianta il progetto di costituzione. ( commenti) . il difetto di questa costituzione è organico e direi costituzionale: essa volengo regolare tutto, non regola niente. volendo essere il frutto dell'opinione di molti, non rappresenta e non interpreta nessuna opinione, e ciò , indubbiamente , perchè risente del clima nel quale è stata concepita e formulata. riservandomi di prendere la parola allorquando si discuteranno i singoli articoli, mi limito oggi a sottolineare alcuni difetti essenziali di questo documento. innanzi tutto, sia nella prima parte riguardante i diritti e i doveri dei cittadini, e particolarmente nel titolo primo relativo ai rapporti civili, il progetto di costituzione rimanda e subordina ad apposite legge l'esercizio dei vari diritti. si accenni alla libertà personale o alla libertà e segretezza di corrispondenza, si tratti della condizione giuridica dello straniero o della libertà di circolare e soggiornare in qualsiasi parte del territorio italiano, ci si riferisca al diritto di associarsi liberaatamente, o alla libertà di pensiero e di parola, si parli dei dipendenti dello stato o dei casi di ineleggibilità o incompatibilità con l'ufficio di senatore o di deputato, in questo progetto di costituzione si ricorre sempre alla frase: salvo i casi previsti dalla legge. ebbene, onorevoli colleghi, che cosa comporta questa frase che si ritrova ogni qualvolta si cerchi di definire le libertà dei cittadini? comporta, al riguardo, l'nutilità della costituzione stessa, in quanto le libertà da essa stabilite, dipendono, in effetti, non da essa, ma dalle leggi. ne consegue che quale che sia la costituzione che noi approviamo, se essa contiene questa clausola, per la quale in effetti tutto è stabilito dalla legge, in sostanza le libertà saranno quelle che vorranno dare i legislatori di domani e non quelle che la costituzione ritiene di stabilire. non so se io abbia reso il mio pensiero con la dovuta chiarezza. vengo ad un esempio. la costituzione precisa che la libertà personale è inviolabile, tranne i casi e i modi previsti dalla legge: ciò significa che se al governo e nelle camere vi sono membri con velleità dittatoriali che vogliano annullare totalmente quella libertà , essi non avranno bisogno di violare la costituzione , in quanto sarà sufficiente che emanino delle apposite leggi. e allora che valore ha la costituzione? devo pertanto ricordare che lo statuto albertino contemplava, anch'esso, dei casi nei quali- come nel progetto di costituzione che andiamo esaminando- i particolari venivano precisati dalle leggi; ma dichiarava altresì che lo statuto non entrava in vigore se non dopo l'approvazione e l'emanazione di quelle leggi che avevano formato un tutto unico con lo statuto. noi dobbiamo evitare che la nuova costituzione apra le porte ai più impensabili arbitri. è necessario pertanto, specie per ciò che concerne i diritti e le libertà dei cittadini, che le leggi cui la costituzione si riferisce, siano discusse, approvate da questa assemblea unitamente alla costituzione stessa. passo ora ad esaminare il secondo difetto organico del progetto di costituzione. esso risente eccessivamente del clima fazioso nel quale viviamo; risente in ogni sua parte del prepotere dei partiti di massa che, per la cieca disciplina di partito che li anima, portano a sacrificare la libertà e la dignità della persona umana al predominio della massa. questo è il motivo per il quale si riscontrano, in questo progetto di costituzione, stridenti contraddizioni, come quella, ad esempio, dell'articolo 13 pr, che, mentre sancisce il diritto per tutti di riunirsi pacificamente e senz'armi, subito dopo questo diritto contrasta ed annulla, sentenziando che le autorità possono vietare quelle riunioni per motivi di sicurezza e incolumità pubblica. ne deriva che la libertà non esiste, o per lo meno esiste quella che fa comodo al potere esecutivo. infatti, è proprio facendo appello a questi motivi di sicurezza e di incolumità pubblica che il ministro scelba ha giustificato il suo arbitrio a proposito della circolare telegrafica. è per questo spirito fazioso che la costituzione, mentre all'articolo 45 pr precisa che non può essere stabilita nessuna eccezione al diritto di voto, se non per incapacità civile o in conseguenza di sentenza penale, poi limita questo diritto per responsabilità fasciste, e lo stesso dicasi per l'articolo 56 pr relativo al diritto di eleggibilità . ora, onorevoli colleghi, quando una costituzione risente così fortemente del clima fazioso in cui nacque, essa non può durare a lungo, poichè l'esperienza e la storia insegnano che, mutato quel clima, come per amor di patria noi ci auguriamo che presto muti, il popolo sente subito il bisogno di darsi un'altra costituzione. quanto affermo è comprovato dalla storia della francia che, dal 1789 ad oggi, cioè in circa 150 anni, si è data ben 16 costituzioni, cioè , in media, una ogni 9 anni. un rilievo di massima io non posso tacere a proposito dell'ordinamento delle due camere. la nuova camera dei senatori, in ultima analisi, nella sua composizione, non sarà diversa dal vecchio senato, anche per le sue specifiche attribuzioni. ora io non riesco a spiegarmi come e perchè , mentre questa costituzione risente in sommo grado dell'influsso dei partiti di sinistra per ciò che riguarda le affermazioni astratte dei diritti dei lavoratori, poi, quando si passi alle affermazioni concrete, questi influssi sembrano svanire, anzi svaniscono del tutto. perchè non si è dato vita ad una seconda camera integralmente sindacale, alla quale i legittimi e diretti rappresentanti delle diverse categorie lavoratrici avrebbero potuto appartenere con pieno diritto? onorevoli colleghi, se noi abbiamo veramente a cuore le sorti e l'emancipazione dei lavoratori, se vogliamo che essi non rappresentino una massa amorfa, ma delle personalità distinte, se auspichiamo che essi diventino parte viva, attiva, dirigente nella vita della nazione e dello stato, noi- rappresentanti del popolo- dobbiamo dare ad essi la possibilità di esprimersi direttamente, secondo le esigenze delle categorie cui appartengono, in una camera, in un'assemblea che sia il frutto di rappresentanze di categorie sindacali. nè ci si dica che oggi i lavoratori sono già uniti in sindacati, in federazioni e, infine, in una confederazione generale del lavoro, giacchè questa, come l'onorevole di vittorio m'insegna, può , sì , difendere i diritti degli iscritti, ma, in fondo, l'arma più potente di cui dispone per la sua difesa è il diritto di sciopero, vale a dire un'attività negativa. ma questa è l'ora, questo è il tempo in cui le masse lavoratrici, e dunque quel popolo che noi chiamiamo sovrano, deve assurgere a protagonista della storia. ebbene , per apprestargli questo viatico, per spianargli la strada, per fare che esso si emancipi a fatti e non a parole, dobbiamo riconoscergli il diritto di esprimersi in un'assemblea legislativa formata da autentici lavoratori manuali, oltre che da lavoratori dell'intelletto. perciò io mi auguro che quest'assemblea, nel riprendere l'esame particolare del progetto di costituzione voglia tener presente questa mia osservazione e questa mia raccomandazione. questo io sostengo in quanto, come hanno rilevato alcuni colleghi dell'estrema sinistra, la nostra costituzione deve esser tale da apprestare le giuste rivendicazioni, le opportune conquiste e l'attesa giustizia sociale che l'avvenire potrà dare al lavoro italiano. ora, concludendo, io penso che questa costituzione debba esser tale da affrontare il domani, dev'esser tale da corrispondere alle reali esigenze del popolo italiano. io, monarchico, che mi batto per il ritorno legale della monarchia, desidero e mi auguro che questa assemblea possa elaborare una costituzione viva, proiettata verso il domani, e rispondente alle necessità reali e ideali dell'italia e degli italiani: una costituzione che, sebbene redatta da una maggioranza repubblicana, possa nella sua sostanza restare agli italiani anche nell'eventuale ritorno della monarchia. ( rumori - commenti) . e ciò non sembri assurdo, se è vero, come è vero, che qui noi tutti, monarchici o repubblicani, abbiamo a cuore, innanzi tutto, l'italia. ma proprio perchè questa costituzione noi prepariamo nell'nteresse dell'italia, e degli italiani, io ritengo che un tale documento, che deciderà per anni l'assetto politico e sociale del nostro popolo, non potrà essere promulgato, se non quando sia dal popolo approvato. questa costituente è nata per dare agli italiani una nuova costituzione, ma è chiaro che ciascuno di noi fu delegato per redigerla, discuterla e presentarla ad essi per riceverne la sanzione sovrana. ciò significa che io mi associo agli altri colleghi, che, come me, hanno sentito e sentono la necessità di richiamare il popolo alle urne per il referendum costituzionale. proprio perchè il popolo è sovrano, l'articolo 131 pr del progetto di costituzione, sanzionando che la forma repubblicana è definitiva per l'italia e non può essere oggetto di revisione costituzionale, ma non fa che violare la sovranità del popolo stesso. l'onorevole pacciardi ritiene che la repubblica è ormai permanente e definitiva per gli italiani; ma evidentemente in tutta la sua vita l'onorevole pacciardi non è riuscito ad apprendere ed a convincersi che non vi è nulla di definitivo e di permanente nella storia dei popoli. massime per ciò che concerne le forme istituzionali. ma, a parte queste opinioni personali, è certo che nessun governo e nessuna assemblea può arrogarsi il diritto di ipotecare l'avvenire, e quindi di impedire l'espressione della libera volontà del popolo. ( interruzione. una voce a sinistra. ma si è già espressa) . se il popolo italiano per dei secoli vorrà mantenere il regime repubblicano così sia. ma se questo popolo fra breve tempo vorrà il ritorno della monarchia, nessuna assemblea e nessuna costituzione potranno impedirlo. ( commenti) . ritengo pertanto che l'articolo 131 pr possa essere così emendato: la forma istituzionale dello stato è subordinata alla volontà della nazione liberamente e democraticamente espressa. nessun membro della costituente veramente democratico e rispettoso della volontà popolare può trovar nulla da opporre a questo emendamento che quella volontà rispetta ed afferma. non è la difesa della causa monarchica che io così sostengo, ma i principi democratici, e la libertà di tutti gli italiani. ( applausi a destra) .
