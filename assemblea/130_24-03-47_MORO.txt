basteranno, credo, poche considerazioni per dar ragione dell'emendamento proposto da noi e dai colleghi comunisti, in quanto l'emendamento di cui ora discutiamo non è di sostanza, ma essenziamelmente di forma: obbedisce, cioè , a ragioni di opportunità . non ho pertanto da svolgere considerazioni di carattere politico, ma soltanto da far presente ai colleghi quali sono le ragioni di opportunità che ci hanno indotti a presentare questo emendamento. nel corso della discussione generale, e già prima, nel corso della discussione in sede di commissione, al progetto primitivo di questo articolo erano state fatte delle critiche, le quali sostanzialmente vertevano su questo punto: che si tratti di un articolo il quale contiene una finalizzazione della libertà individuale, della dignità della persona. sembrava perciò che fosse piuttosto un'indicazione di carattere politico, umanistico, da trasferire in un preambolo, anzichè un preciso articolo di costituzione a contenuto giuridico. da un altro punto di vista si era osservato che le formazioni sociali di cui si parla in questo articolo come titolari di diritti che la repubblica italiana riconosce e garantisce non sono facilmente individualbili. si chiedeva perciò che vi fosse una precisazione su questo punto. mossi da queste preoccupazioni, abbiamo cercato di sfrondare e semplificare l'articolo, eliminando anzitutto quella indicazione finalistica che è al principio della formula del progetto di costituzione, là dove è detto: per tutelare i principi inviolabili e sacri di autonomia e dignità della persona e di umanità e giustizia fra gli uomini. abbiamo riconosciuto che effettivamente queste espressioni possono apparire ridondanti e non confacenti alla natura stringata di un articolo di legge costituzionale. d'altra parte la finalizzazione contro la quale si sono rivolte, entro certi limiti, giustamente, le critiche dell'onorevole lucifero da una parte, e dall'onorevole basso dall'altra, non è veramente essenziale, e può considerarsi implicita di una retta interpretazione dell'articolo così come esso viene formulato. un pò più importante è l'altro emendamento da noi proposto: invece di parlare, come nella primitiva formulazione, di diritti essenziali e degli individui e delle formazioni sociali, noi diciamo attualmente che la repubblica riconosce e garantisce i diritti inviolabili dell'uomo, sia come singolo, sia nelle formazioni sociali ove si svolge la sua personalità . abbiamo obbedito a due diverse esigenze: da un lato, come si notava, si trattava di dare una migliore specificazione ed individuazione di queste formazioni sociali, alle quali vogliamo vedere riconosciuti i diritti essenziali di libertà . e le individuiamo e specifichiamo in questo modo, presentandole come quelle nelle quali si esprime e si svolge la dignità e la libertà dell'uomo. facendo riferimento all'uomo come titolare di un diritto che trova una sua espressione nella formazione sociale, noi possiamo chiarire nettamente il carattere umanistico che essenzialmente spetta alle formazioni sociali che noi vogliamo vedere garantite in questo articolo della costituzione. e da un altro punto di vista, il parlare in questo caso di diritti dell'uomo, sia come singolo, e sia nelle formazioni sociali, mette in chiaro che la tutela accordata a queste formazioni è niente altro che una ulteriore esplicazione, uno svolgimento dei diritti di autonomia, di dignità e di libertà che sono stati riconosciuti e garantiti in questo articolo costituzionale all'uomo come tale. si mette in rilievo cioè la fonte della dignità , dell'autonomia e della libertà di queste formazioni sociali, le quali sono espressioni della libertà umana, espressione dei diritti essenziali dell'uomo, e come tali debbono essere valutate e riconosciute. in questo modo noi poniamo un coerente svolgimento democratico, poichè lo stato assicura veramente la sua democraticità , ponendo a base del suo ordinamento il rispetto dell'uomo guardato nella molteplicità delle sue espressioni, l'uomo che non è soltanto singolo, che non è soltanto individuo, ma che è società nelle sue forme, società che non si esaurisce nello stato. la libertà dell'uomo è pienamente garantita, se l'uomo è libero di formare degli aggregati sociali e di svilupparsi in essi. lo stato veramente democratico riconosce e garantisce non soltanto i diritti dell'uomo isolato, che sarebbe in realtà una astrazione, ma i diritti dell'uomo associato secondo una libera vocazione sociale. con questi chiarimenti e con queste correzioni di forma, che potranno non essere perfette ( neppure noi siamo assolutamente soddisfatti della formulazione) , ma che sono le migliori che noi abbiamo saputo trovare per esprimere questo concetto essenziale, mi pare che questo articolo della costituzione assuma una forma stringata e più propria , una forma più giuridica e che in conseguenza debbano ritenersi meno fondate le obiezioni che da vari colleghi sono state sollevate, e tendenti ad escludere questo articolo, nel suo complesso, dalla carta costituzionale. così posto, esso ha un netto significato giuridico e contribuisce a definire un aspetto essenziale dei fini caratteristici, del volto storico dello stato italiano. ed io mi auguro che verso la formula che noi abbiamo elaborato si rivolgano le simpatie della maggior parte dei colleghi, tanto che questo articolo- il quale esprime una posizione fondamentale nella costruzione del nuovo stato italiano- possa raccogliere l'unanimità dei consiglieri, perchè esso, anche attraverso questa larga votazione, si manifesti come una pietra fondamentale del nuovo edificio politico costituzionale che noi stiamo elevando. ( applausi al centro) .
