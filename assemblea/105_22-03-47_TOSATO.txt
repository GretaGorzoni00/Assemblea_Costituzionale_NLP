noi voteremo contro l'emendamento proposto dall'onorevole la malfa, non tanto per ragioni sostanziali, quanto, soprattutto, per ragioni di ordine formale, di stile, di accento politico. la costituzione infatti non è soltanto un documento giuridico, ma soprattutto un documento storico-politico. che la democrazia sia fondata sui diritti di libertà e del lavoro è un fatto acquisito. l'elemento, il fatto nuovo, il momento nuovo da mettere in particolare rilievo nella definizione dello stato repubblicano democratico italiano, è l'elemento del lavoro, ed è per questo che noi parliamo soltanto del lavoro.
