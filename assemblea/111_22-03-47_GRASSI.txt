devo dichiarare che in un primo momento io avevo presentato un emendamento o, per dir meglio, una modifica al testo della commissione, che suonava così : tutti i lavoratori partecipano alla organizzazione politica, economica e sociale della repubblica. avevo presentato questo emendamento appunto per correggere una dizione imprecisa, dal punto di vista logico, ossia che la repubblica , che è di per se stessa un ordinamento giuridico, potesse trovare il suo fondamento su altra organizzazione giuridica o politica del paese. ora si riproduce da parte dell'onorevole basso la stessa dizione, alla quale io dovrò votare contro, anche perchè , in seguito ad una riunione di diversi componenti della commissione di coordinamento, si trovò giusto di unificare il testo nella proposta fanfani-grassi, che fu accettata anche dagli onorevoli laconi, grieco ed altri. quindi, sia perchè non sarebbe giuridicamente esatto dire che la repubblica ha fondamento su altra organizzazione giuridica e politica del paese, sia perchè , il concetto della partecipazione dei lavoratori si è spostato all'articolo 3 , non possiamo votare per l'emendamento basso. la maggioranza della commissione di coordinamento ritenne opportuno fare detto spostamento, in quanto è preferibile affermare che è compito della repubblica rimuovere gli ostacoli, perchè la partecipazione effettiva dei lavoratori nel campo economico e sociale potesse trovare la sua attuazione. per queste considerazioni voteremo contro la proposta basso.
