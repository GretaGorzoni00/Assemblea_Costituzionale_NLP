onorevoli colleghi, il nostro compito fondamentale, quali rappresentanti e in nome del popolo, è di dare la costituzione al nostro paese. il mandato a noi conferito non è però un mandato generico: noi non possiamo dare una qualsiasi costituzione, perchè il popolo ha espresso in modo chiaro e preciso la sua volontà , specificandola in due direzioni. ha dato un ordine quanto alla forma istituzionale: deve essere repubblica; ha dato un ordine quanto alla sostanza: deve essere democrazia. e a me pare che queste due direttive abbiano uguale nobiltà  e siano state circondate da uguale solennità . hanno avuto entrambe pari solennità perchè , se è vero che, quanto alla forma istituzionale, il popolo ha risposto con la solennità della manifestazione diretta del referendum, è pur vero, però , che, quanto alla sostanza, si è avuta l'unanimità assoluta. si è avuta unanimità assoluta, perchè tutti i partiti si sono proclamati democratici ed hanno manifestato la volontà di costruire un sistema democratico. il popolo dunque ha detto: do a voi, miei rappresentanti, la mia fiducia, perchè voi facciate una democrazia. e noi abbiamo sentito, e lo ha sentito la commissione, che queste erano e sono le volontà fondamentali del popolo; lo ha sentito a tal punto che le ha segnate nelle prime parole di questo progetto della carta costituzionale quando, nell'articolo primo ha affermato e scritto: l'italia è una repubblica democratica. ma, nonostante queste specificazioni, nonostante queste due linee direttive, nonostante tutto ciò , noi non potremo fare, non dobbiamo fare una qualsiasi costituzione repubblicana e democratica, perchè la costituzione non è un esercizio teorico, non è una costruzione ideale su un terreno ideale: è , e deve essere, qualche cosa di concreto; deve essere una costruzione solida; deve, ancor più , essere una creatura viva. non solo, ma deve esser capace di dar la vita, perchè la costituzione è premessa di storia futura, inserita nella realtà presente, guidata dalla storia passata. la nostra costituzione su quale realtà presente sorge? essa sorge in un momento particolare, unico nella storia del nostro popolo; sorge dopo un'interruzione della continuità della vita democratica del nostro paese. sorge per restaurare. non può far proseguire in una semplice continuazione di sviluppo, ma deve riconfermare, quasi fondare la democrazia in italia. ma non ho detto che la nostra costituzione sorga dopo una frattura della continuità della vita della democrazia: essa sorge soltanto dopo una interruzione, una parentesi, perchè , se frattura vi fosse stata, se la democrazia fosse morta in italia, non avrebbe potuto risorgere, e il nostro popolo non potrebbe oggi ridare a se stesso la forma del reggimento democratico. c'è una prova, una prova nobilissima, una prova plastica di tutto ciò , ed è , se mi permettete, onorevoli colleghi, la presenza della nostra generazione, della generazione dei giovanissimi. perchè in quest'aula siedono uomini che hanno conosciuto la democrazia e hanno vissuto quando l'italia si reggeva a democrazia; siedono uomini che hanno raggiunto la maturità del loro pensiero e del loro essere, quando l'italia aveva già perduta la sua forma democratica; siedono uomini, giovanissimi, gli ultimi venuti, che sono nati o che stavano appena per nascere alla vita, alla vita cosciente, quando già l'italia non aveva più un reggimento democratico. noi non abbiamo conosciuto prima cosa fosse democrazia, non abbiamo vissuto mai prima d'ora in un reggimento di libertà e di democrazia. questa deve essere una prova, una conferma, ed insieme una ragione di speranza e di certezza. la democrazia andrà innanzi non solo perchè lo spirito non muore- e non può morire- ma perchè già i suoi portatori nuovi si avanzano, sotto la guida degli antichi, a continuarne la fatica e a completarne l'opera. ma- è un dato di fatto che si deve imporre alla nostra intelligenza penosa e alla nostra coscienza vigile- questa costituzione sorge dopo un'interruzione della vita della democrazia in italia. interruzione, perchè ? perchè è avvenuta? cosa insegna, cosa narra la storia recente e passata, che cosa dice a voi, che dice a noi l'esperienza della vita vissuta? dice che una democrazia ha sostanzialmente tre grandi pericoli contro di sè : la dittatura; la non realizzazione della democrazia; l'assenza del popolo. e dunque, perchè questa costituzione, che noi siamo stati chiamati a comporre, possa essere veramente premessa di vita futura, occorre innanzitutto che essa sia ordinata in modo da impedire un'altra interruzione, che potrebbe essere una frattura, questa volta. ecco ciò che mi pare debba essere la prima fondamentale preoccupazione: ordinarci in modo che dall'esperienza del passato la democrazia e la forma democratica e gli istituti in cui essa si regge siano garantiti contro i pericoli che l'esperienza e la storia indicano. l'articolo 6 pr e l'articolo 7 pr, come tutti gli articoli della costituzione, devono concorrre a tale scopo. ma io credo che questo articolo 6 pr e questo articolo 7 pr non siano due articoli qualsiasi, ma siano il fondamento, la pietra angolare, come è stato detto, dell'ordinamento della nuova democrazia italiana. e allora la conclusione è questa: occorre che l'articolo 6 pr e l'articolo 7 pr siano anche fondamento di presidio, basi di garanzia contro i pericoli che possano minacciare di morte la democrazia. e qual'è il primo pericolo? è la dittatura: primo non soltanto in ordine cronologico, guardando all'indietro, ma primo per una sua intrinseca pericolosità ; primo, perchè la dittatura minaccia non una parte del bene, ma minaccia tutto il bene: minaccia di schiantare, quando trionfa, la democrazia. è l'esperienza che ce lo insegna; lo insegna la storia, lo insegnano i ricordi. se noi riportiamo la nostra mente e la nostra attenzione sull'idea della dittatura, non sorge in noi un concetto, con la definizione: definito nominis- si perdoni una volta tanto un pò di latino anche a un democristiano- ma sorgono in noi due sensazioni, due riflessi di stato d'animo: noi sentiamo che la dittatura si associa ad una stasi e ad un turbine insieme. ad una sensazione di stasi, di gelo, che raffredda, raffrena e fa spegnere la vita, ad una sensazione di turbine che schianta, travolgendola, la vita. potrebbe sembrar rettorica, e lo sarebbe se fossero parole, ma non lo è , perchè è corredata da fatti; perchè è un fatto quel livellamento continuo che spegne la persona umana; è un fatto che la vita di noi, di voi, di coloro, specialmente, che più hanno sofferto, ed ai quali io come giovane mi inchino con tutta riverenza, non conta nulla quando c'è la dittatura: c'è allora la possibilità di essere schiantati, e questo lo conosciamo così bene ( e così anche la vita collettiva che risulta dalla vita di tutti, onorevole li causi) , che sappiamo smascherare la dittatura, sappiamo cioè trovare, al di sotto della maschera, la realtà . lo sappiamo perchè abbiamo sentito e partecipato al drammatico colloquio: da una parte la dottrina falsa, che cercava la giustificazione della dittatura ( gli uomini, mi pare, non sono mai tanto malvagi da non cercare una giustificazione alla propria malvagità ) e diceva: lo stato è l'assoluto e tu, uomo, sei il relativo; dall'altra parte l'uomo che rispondeva, con la sua esperienza diretta: no, io non sono un relativo, io sono qualche cosa di concreto e di autonomo; io ho una dignità mia che è diversa, nella sua natura, dalla tua, o stato, perchè va oltre questa vita. e continuava quella dottrina: se tu sei relativo, effimero, non puoi che realizzarti nello stato, mentre la risposta ritornava incalzante come prima: no, ho una mia autonomia, ho un mio fine da raggiungere; e concludeva con la conclusione tragica e tremenda: poichè tu sei uomo- l'effimero, ed io- lo stato- sono l'eterno, poichè tu sei il contingente, la parte, ed io sono il tutto, tu devi servire a me e non io, stato, devo servire a te. e l'uomo, l'uomo che vive e sente, rispondeva: no, non è così , è lo stato che deve servire all'uomo. quando non bastava la dottrina, si passava agli argomenti della tentazione, si parlava di ordine: non hai l'ordine? . si parlava di uguaglianza: ma non siete uguali? . si parlava di pace. e la risposta era: non è uguaglianza un livellamento, non è ordine, non è pace: anzi, è una minaccia di guerra continua; è una guerra continua quella che si sente e si soffre. e, se non bastava ancora questo, allora la maschera cadeva. si passava ad altro argomento. alla dittatura è connaturata, per la sua stessa essenza, la violenza. le affermazioni erano chiare ed incalzanti: io sono il diritto, diceva allora lo stato. e il cittadino rispondeva: tu sei il diritto, a patto che questo diritto sia tale nella sostanza; se no, sei legalità soltanto, quando giustizia non c'e . si affermava: io ho l'autorità  . no, l'autorità è il potere esercitato per il bene, non per il male; tu hai l'arbitrio, in questo modo. si affermava ancora: io ho la forza. e si rispondeva da parte dell'uomo libero: no, hai la violenza; hai la violenza che può , sì , far tutto, meno che schiantarmi del tutto. è testimonianza di uomnini che hanno risposto, non a parole, a questo tragico dialogo, ma con gli atti della loro vita, con i fatti; di uomini che hanno risposto affermando la verità in cui credettero e che gridarono alta, come quei primi grandi martiri della libertà , i martiri di quel cristianesimo che è presidio di libertà , quando, portati dinanzi ai carnefici che li minacciavano di morte, rispondevano: sì , puoi fare tutto di me, puoi anche uccidermi, ma non puoi farmi male. e il pericolo è vivo; è sempre vivo, questo pericolo di un attacco, di una violenza alla democrazia da parte della dittatura, perchè la dittatura assume forme, metodi diversi, subdoli alle volte. si annida perfino in una democrazia. si serve, per vivere, della stessa libertà concessa ai cittadini, agli uomini liberi; ne usa i mezzi, alcune volte; partecipa alla vita elettorale di un paese; partecipa alla vita parlamentare. hitler, il nazismo fecero così . ma quando raggiunge il potere, cade la maschera. allora finisce l'applicazione del metodo democratico e si passa ad un altro metodo; allora il potere diventa senza freno e senza limiti. mi si permetta di ossevare che questi limiti io li intendo sostanzialmente in quella affermazione, creduta e vissuta, che la persona umana, che la sua dignità , la sua autonomia sono qualche cosa di sacro e di inviolabile. non intendo parlare di limiti, come dire, parlamentari, ad esempio; non intendo parlare di minoranze, sebbene sia un dato di fatto che i movimenti a contenuto, a spinta totalitaria, raggiunto il potere, eliminano, presto o tardi, le minoranze. non lo fanno perchè esse possano essere d'intralcio, lo fanno perchè non possono sopportare quella testimonianza viva della libertà insopprimibile; poichè è in contrasto con la loro stessa essenza il tollerare che altri uomini pensino, operino, si muovano in modo diverso, divergente dall'unica direzione segnata. non è dunque una ragione di paura, ma di essenza quella che li porta a ciò . quindi il presidio è uno: confermare la persona umana sacra ed inviolabile. e che questo sia vero, lo si può attestare con le parole di un grande italiano, in cui tutti convenite, lo spero, e conveniamo. mazzini afferma: o dobbiamo obbedire a dio, o servire gli uomini. uno o più , non importa. se non regna una mente suprema, su tutte le menti umane, chi può salvarci dall'arbitrio dei nostri simili, quando si trovano più potenti di noi? . ed ecco perchè gli articoli della nostra costituzione affermano questi caratteri di sacro, di inviolabile, di autonomo, della persona umana. il secondo pericolo è la non realizzazione della democrazia. è stato osservato da un pensatore profondo che la tragedia delle democrazie moderne è quella di non aver realizzato integralmente la democrazia. le cause anche qui possono essere false dottrine, come quelle che creano, che costruiscono una figura di uomo irreale, perfino mostruosa. irreale è quel cittadino che non ha cuore, che non ha doveri, ma è soltanto formato da articoli e da forze, fuori della vita, senza legami, senza doveri. se si aderisce a questa figura così delineata, si finisce col non realizzare, con l'annientare in se stessa l'essenza della democrazia; si finisce col far cadere la dignità , la libertà , l'eguaglianza, perchè la miseria opprime, la forza opprime; le forze avverse, quelle che vogliono impedire, in qualsiasi modo, la espressione della libertà e della dignità , trionfano. bisogna dunque che a garanzia vi sia una concezione rispondente alla natura dell'uomo; bisogna che al cittadino e all'uomo siano riconosciuti tutti i diritti che da questa natura discendono; bisogna che gli sia riconosciuto il diritto di potersi associare associare con tutti coloro ai quali è legato da vari legami, da tutti quei legami, che costituiscono l'intrecciarsi di vie e di relazioni fra gli uomini. ma la non realizzazione della democrazia può anche avvenire per un'altra causa: quella di una inesatta, incompleta o falsa concezione dello stato, causa, che, in fondo, si lega alla prima, della falsa concezione dell'uomo o del cittadino. ma può avvenire per un'altra causa, di natura diversa: per una deficienza di forze. come nella dittatura si ha un eccesso di forze che sbocca nella violenza, così il fallimento della democrazia può avvenire per una deficienza di forze, che sbocca nella impotenza dello stato. lo stato, dunque, deve non solo riconoscere prima e affermare poi i diritti fondamentali, ma deve garantirli e fare quanto è in esso perchè quei principi e quei diritti si traducano in realtà concreta, siano vita reale per coloro che vivono in quel paese e in quello stato. lo stato non ha soltanto doveri negativi- il lasciar fare, il lasciar correre- ma anche doveri positivi; ha limiti, ma anche specifiche funzioni. per questo nell'articolo 6 pr e articolo 7 pr è affermato il principio che la repubblica deve, per quanto ad essa compete, tradurre in atto i principi che riconosce ed i diritti che garantisce. il terzo pericolo per la democrazia è l'assenza del popolo. la democrazia è governo del popolo: la sostanza, la vita della democrazia è il popolo: dal popolo, del popolo, per il popolo. quindi se il popolo non partecipa, la democrazia non nasce, o se è nata, muore. cosa si può fare? cosa può fare lo stato? lo stato non può fare molto in questo. lo stato può cercare di richiamare al dovere di partecipazione, può e deve togliere tutti quegli impedimenti che possono ostacolare la partecipazione del popolo; ma la partecipazione del popolo, in senso pieno, non dipende dallo stato: dipende dal popolo stesso. il popolo, è stato detto, è un insieme di uomini uniti dalla forza delle stesse idee e degli stessi sentimenti, cioè dalla loro anima. occorre che il popolo sia così , altrimenti è una massa. e dove è la massa non vive la democrazia; dove è la massa è il terreno propizio al sorgere della dittatura. il popolo, per garantire la democrazia, deve saper distinguere il bene dal male, deve volere il bene, deve operare per il bene. ed il nostro popolo che garanzia ci dà o ci ha dato contro quel pericolo? ma il popolo dico- perdonate se sono stato forse lungo e frammentario- che garanzia, che prova ci ha dato di difendersi e di sapersi difendere da questo pericolo dell'assenza? tutte le prove migliori: ha saputo distinguere fra il vero e il falso; allontanare da sè la tentazione della violenza, evitare gli eccessi, respingere ogni egoismo. ( interruzione presidente terracini. onorevole froggio, l'avverto che lei ha già parlato mezz'ora) . me ne sono perfettamente reso conto, e perciò concludo, rilevando come il nostro popolo abbia dato la prova più completa di essere pienamente degno e di sostanzialmente volere un reggimento democratico. noi, in questa nostra costituzione, facciamo la promessa di una garanzia. il popolo ha dato la prova, ha dato già la sua garanzia; e, quando la garanzia si dà con sangue e col combattimento, essa, più che garanzia, diventa ed è consacrazione. la democrazia è stata consacrata in italia non dalla costituzione che è ancora da farsi, ma dal sacrificio del popolo. non noi dunque dobbiamo consacrarla, ma è il popolo che l'ha consacrata; ed è per questo che a me pare ben si riferiscano a noi stessi ed al nostro momento le parole che lincoln pronunciò sul campo di battaglia di gettysburg: ma noi in senso più alto non possiamo dedicare, non possiamo consacrare, non possiamo santificare questo suolo. i coraggiosi, e vivi e morti, che qui combatterono lo hanno consacrato assai più altamente di quanto non sia in potere nostro aggiungere o togliere. il mondo si accorgerà appena, nè a lungo si ricorderà , di qunato noi oggi diciamo: mai tuttavia potrà dimenticare quanto essi fecero. a noi che siamo vivi, tocca piuttosto venire qui dedicati: dedicati al lavoro non ultimato che coloro i quali qui combatterono sì avanti inoltrarono. sta piuttosto a noi di venire qui dedicati al gran compito che ancora ci resta innanzi; di derivare da questi morti onorati devozione accresciuta per la causa cui essi diedero la misura completa ed estrema della loro devozione: di decidere qui altamente che quei morti non siano invano morti; affinchè questa nazione, sotto iddio, conosca una seconda nascita di libertà , affinchè il governo del popolo, dal popolo, per il popolo, non scompaia dalla terra. ( applausi al centro) .
