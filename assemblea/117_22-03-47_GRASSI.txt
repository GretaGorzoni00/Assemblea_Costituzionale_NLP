chiedo di parlare per mozione d'ordine. desidero richiamare l'attenzione dei colleghi sul fatto che la frase una e indivisibile è già compresa nell'articolo 106 pr, e quindi non potremmo votare nè contro questo principio, nè pregiudicarlo oggi. ma voglio ancora far presente che c'è , negli emendamenti, un articolo aggiuntivo dell'onorevole perassi, che è così concepito: trasferire tra le disposizioni generali ( e quindi subito) dopo l'articolo 6 pr, l'articolo 106 pr, enunciante i principi di autonomia locale e di decentramento. quindi la questione verrà subito, e non dopo molto tempo, mentre potrebbe oggi essere pregiudicata, in quanto nessuno di noi si troverebbe in condizioni di votare contro una disposizione che sia compresa, in una forma organica, in quello che deve essere il volto generale della repubblica italiana. quindi pregherei i colleghi di non affrettare una discussione che deve avvenire in questi giorni e che in questi giorni deve trovare il suo punto giusto ed esatto.
