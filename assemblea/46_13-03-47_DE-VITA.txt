onorevoli colleghi, non è agevole separare la discussione sulle singole parti del progetto di costituzione dalla discussione generale già fatta ed è ancora meno agevole questa separazione in ordine alle disposizioni generali le quali racchiudono o dovrebbero racchiudere lo spirito informatore di tutta la discussione . cercherò , comunque, di mantenermi entro i limiti posti a questa discussione. mi si consenta, però , di premettere- e assicuro l'onorevole presidente che non parlerò più di 20 minuti- che nel lavoro di riorganizzazione sociale, intrapreso da questa assemblea, si devono, a mio avviso, tenere presenti due cose: qual'è lo scopo dello stato; quali sono i limiti, che debbono porsi all'azione dello stato. questo ultimo punto per me fornisce la misura della libertà dell'individuo e della indipendenza dei suo atti, libertà ed indipendenza verso le quali dobbiamo tendere. oggi noi sentiamo imperioso il bisogno di ricondurre la libertà ad un principio morale, di considerare la libertà come la vita stessa dell'individuo, come la forza stessa della società . e, pur dovendo riconoscere allo stato la suprema potestà regolatrice della vita in comune, io non riesco a comprendere, o signori, come lo stato possa essere libertà operante per tutti, se tutto deve trarre dallo stato vita ed indirizzo, se lo stato deve avere financo la propria religione. in quest'aula sono state udite voci possenti. sono stati solennemente affermati i diritti dell'individuo, è stata solennemente affermata la dignità della persona umana; ma io trovo, onorevoli colleghi, una profonda contraddizione tra queste affermazioni e il concetto dello stato, che ha particolarmente inspirato la formulazione di alcuni articoli delle disposizioni generali. poco importa riaffrmare solennemente la libertà individuale, se poi si pone lo stato al disopra dell'individuo, al disopra della società . poco conta, onorevoli colleghi, riaffermare il valore originario della persona umana, negare la riduzione hegeliana dell'individuo ad un momento accidentale della sostanza statale, se poi, forse inavvertitamente, forse consapevolmente, attraverso gli organismi sociali, in cui la persona umana dovrebbe integrarsi e progressivamente espandersi, si arriva, fatalmente, al concetto dello stato, il quale vive per i propri fini. questa concezione organica della società e dello stato, la quale ha avuto tanta parte nella formulazione dell'articolo 6 pr, può naturalmente orientare la nostra società e determinare il destino della nostra società , può consentire di richiamare in vita , sotto novelle spoglie, l'idea dello stato antico, fornendo nuovi argomenti della politica autoritaria; e sotto le apparenze di conciliare le esigenze della vita dello stato con la libertà moderna , si è infatti arrivati a sacrificare quest'ultima alle esagerate esigenze della vita sociale. e così lo stato, penetrando il tutto- la comunità, la famiglia, l'individuo- diventerebbe veramente quel dio terreno e reale, di cui parlava l'onorevole la pira. questa divinizzazione dello stato, o signori, è per me il risultato naturale e spontaneo del concetto dello stato, sintesi intrinseca dell'organismo sociale. è questa una tendenza a rappresentare lo stato come una personalità separata, distinta dagli individui; a concepirlo come un organismo etico. ora, è certo che personificare lo stato ed opporlo all'individuo, è , per me, una fare della metafisica. questo è per me una specie di panteismo politico contrapposto a un panteismo metafisico. in verità noi non siamo debitori dei nostri diritti allo stato; non è vero che il cittadino, formando lo stato, rinunzi a parte dei suoi diritti per avere meglio assicurato l'esercizio di altri diritti. la formazione della repubblica non deve diminuire ma accrescere la libertà deve svilupparne la coscienza, deve assicurarne l'esistenza. l'alienazione dell'uomo allo stato è per me un artificio logico assai pericoloso. nessun diritto i cittadini debbono abbandonare, ma, nell'ordinamento sociale e politico della repubblica, debbono trovare l'ambiente adatto all'esercizio di tutti i diritti. che la concezione dello stato come organismo etico abbia ispirato la formulazione dell'articolo 6 pr, risulta evidente dal contesto dell'articolo stesso. e risulta anche evidente dalle parole del relatore. prima di parlare dei diritti di libertà è detto nella relazione, è necessario un articolo nel quale si indichi l'orientamento della libertà . e allora si è voluto, prima parlare dei diritti di libertà dell'individuo, determinare l'orientamento della libertà ; si è voluto, nientemeno, finalizzare la libertà stessa. per me, la libertà è fine a se stessa e, per dirla alla kantiana, non può essere assunta a valore di mezzo. la libertà è l'essenza stessa dello spirito umano e non può quindi essere costretta a muoversi entro i limiti della legge, perchè è la liberta che foggia le leggi come suoi strumenti e, così come le foggia, le modifica ed anche le abbatte. ma noi non vogliamo limitare la libertà ; vogliamo orientarla verso il bene: dicono i sostenitori dello stato etico. ma quale bene è più grande, quale bene è più sommo, della stessa libertà ? la libertà esiste- essi dicono- ma intanto lo stato la deve riconoscere, in quanto è esercitata per il raggiungimento di un determinato fine. ecco lo stato etico, lo stato che vive per i propri fini. io non riesco a capacitarmi del concetto dello stato come completa realtà etica. per me lo stato non è una realtà nè etica, nè anti-etica; per me lo stato è una realtà politica, sia pure non indifferente all'etica. nell'ordine morale l'unica realtà è la coscienza e le forme della coscienza, ed io, onorevoli colleghi, non riesco, tra le forme della coscienza, a trovarne una che si chiami lo stato. con l'articolo 5 pr, però , questo scopo è stato pienamente raggiunto, perchè si è voluto lo stato etico, tanto è vero che gli si è data anche una religione. soltanto mi domando allora che valore abbia il primo comma dell'articolo 7 pr, in cui è detto: i cittadini, senza distinzione di sesso, di razza e di lingua, di condizioni sociali, di opinioni religiose e politiche, sono uguali di fronte alla legge. la verità è che quando lo stato si dà una religione, esso deve difenderla. questo mi sembra ovvio; e in questa difesa esercita una inammissibile pressione sulla coscienza dell'individuo, violando una delle fondamentali libertà della persona umana. nell'attuale stato di sviluppo della nostra civiltà , il rispetto delle opinioni dei singoli professanti religioni differenti deve assurgere a maggiore pubblica considerazione. i cittadini devono essere effettivamente eguali di fronte alla legge, indipendentemente dalla religione professata. dall'articolo 5 pr delle disposizioni generali appare evidente che la religione è usata come mezzo per agire sul carattere e sul costume della nazione. per me un'ingerenza di tale natura, in qualunque modo esercitata dallo stato, è dannosa, perchè incatena la libertà dell'individuo. a mio avviso, non può sussistere alcuna ingerenza dello stato in materia religiosa, senza che questa ingerenza significhi maggiore o minore favore per determinate professioni religiose. si potrebbe obiettare che l'incoraggiamento della religione per mezzo delle leggi e delle istituzioni dello stato è reclamato per la difesa dell'ordine interno, per la moralità . io sono fermamente convinto che la religione può produrre buone azioni, ma debbo anche dire che la religione è un mezzo d'azione il cui primo punto d'appoggio è estrinseco allo stato. sono anche convinto che le idee religiose concorrono al perfezionamento morale; ma debbo anche dire che per me religione e morale non sono due termini indissolubilmente connessi. io chiedo a voi, onorevoli colleghi, se all'infuori di un'idea religiosa vi è l'idea della perfezione spirituale. se si ammette che all'infuori di qualsiasi religione vi sia l'idea della perfezione spirituale, tale idea è abbastanza grande, è abbastanza sublime per non aver bisogno di una veste e di una forma esteriore. certamente, la religione insegna agli uomini a sentire la bellezza della virtù ; sviluppa senza dubbio il sentimento dell'amore e della solidarietà umana; ma l'uomo che ha la coscienza del proprio valore, della propria esistenza, non sarà certamente meno virtuoso. e questa idea della perfezione non è soltanto una fredda percezione della intelligenza, è anche un caldo sentimento del cuore che fa penetrare l'esistenza dell'uomo in quella dei suoi simili, ed il sentimento d'amore e di solidarietà umana diventerà sempre più fecondo mano a mano che lo spirito umano apprenderà che la sorte dell'uomo dipende dall'uomo stesso. mi si potrebbe obiettare che io attribuisco all'uomo una potenza di spirito e di carattere non soltanto non comune, ma affatto eccezionale. ebbene, onorevoli colleghi, questa obiezione varrebbe anche per coloro i quali ritengono che il sentimento religioso possa determinare una vita veramente bella, egualmente lontana dall'indifferenza e dal fanatismo. pertanto io ritengo che se non si vuole arrestare l'espansione dello spirito e lo sviluppo delle facoltà dell'animo, si debba attribuire allo stato soltanto il compito di rimuovere gli ostacoli che menomano la fiducia nel sentimento religioso, e di agevolare lo spirito del libero esame. se lo stato va oltre, se lo stato tenta direttamente di dominare il sentimento religioso o di orientarlo, anzichè determinare la vera coscienza religiosa, determinerà una coscienza religiosa che poggia sopra l'autorità . ( interruzione foresi. ma i cattolici italiani costituiscono l'assoluta maggioranza in italia) . anche se in italia ci fosse un solo uomo che la pensasse diversamente dalla maggioranza, noi, in omaggio alla libertà dell'individuo, dovremmo assicurargli la piena libertà di coscienza e di pensiero. ( interruzione una voce al centro. ha letto il concordato, lei? ) l'ho letto bene, ed ho letto bene anche gli articoli 1 c e 5 c. all'articolo 1 c è espressamente detto che la religione dello stato italiano è la religione cattolica. quindi è uno stato confessionale. all'articolo 5 c è contemplata la perdita dei diritti civili e politici, per i sacerdoti apostati e questo non è conforme alla libertà che noi vogliamo instaurare. anche se certi principi religiosi giovano a determinare azioni conformi alla legge, ciò solo non basta ad autorizzare lo stato a propagandare le idee religiose, anche a detrimento della libertà di coscienza e di pensiero. il cittadino, lasciato interamente libero in materia religiosa avrà o non avrà nell'animo sentimento religioso, a seconda della sua indole personale; ma è certo in ogni caso che le sue idee saranno più logiche, la sua sensibilità più profonda, e sarà più ammirevole per moralità ed obbedienza alle leggi. credo quindi, per terminare questo argomento, che si possa stabilire il principio che tutto ciò che si riferisce alla religione sta al di fuori dei limiti dell'azione dello stato. mi si consenta anche di fare alcune osservazioni in ordine al 1 comma dell'articolo 5 pr: lo stato e la chiesa cattolica sono, ciascuno nel proprio ordine, indipendenti e sovrani. poichè illustri uomini del passato, e anche del presente, non hanno affrontato in pieno questo argomento e, come si suol dire, sono usciti dal rotto della cuffia, cercheremo, con serenità di spirito, di affrontarlo noi. a mio parere, il comma in questione, così com'è formulato, anzichè assicurare la tanto desiderata pace religiosa, potrebbe portare ad aperti contrasti. con questo comma, infatti, nonsi vuole affermare il principio di separazione fra lo stato e chiesa. lo scopo, evidentemente, è un altro: si vuole non soltanto affermare il principio del riconoscimento dei diritti e dei poteri temporali della chiesa come santa sede- e per ciò ente con personalità internazionale perfetta- ma anche dei diritti e poteri che si estendono oltre i limiti della città del vaticano. sorge allora spontanea la domanda: chi determina i limiti dell'ordinamento giuridico dello stato e della chiesa, se non lo stato e la chiesa medesimi, quali enti sovrani? in materia matrimoniale, ad esempio, la chiesa ritiene di avere la competenza esclusiva non soltanto in ordine al matrimonio come sacramento, ma anche in ordine agli effetti che sono indissolubilemente connessi col matrimonio. e questi effetti voi sapete quali sono: rapporti fra i coniugi, patria potestà secondo il diritto di natura, legittimità della prole. sarebbero di competenza dello stato soltanto gli effetti cosidetti meramente civili del matrimonio, ossia quegli effetti che possono separarsi dal matrimonio e sussistere anche se il matrimonio viene a mancare, come la succesione ereditaria. ora, deve lo stato disinteressarsi di tutta questa materia che la chiesa ritiene di sua esclusiva competenza? io ritengo di no. possono lo stato e chiesa legiferare entrambi in questa e in altre materie senza il pericolo di conflitti? si potrebbe obiettare che, ai sensi del successivo comma dello stesso articolo, il collegamento fra lo stato e chiesa deve essere concordatario. ma, a mio avviso, l'obiezione non regge, perchè col primo comma si riconosce la piena sovranità della chiesa anche nei rapporti esterni e nel secondo comma è soltanto contenuto un impegno unilaterale dello stato. questa è , per me, la portata dell'articolo 5 pr che io lascio alla prova di un esame più profondo. per quanto riguarda l'ultimo comma dell'articolo 1 pr: la sovranità emana dal popolo ed è esercitata nelle forme e nei limiti della costituzione e delle leggi, mi limito ad osservare che molto opportunamente si distingue lo stato dalla sovranità . invero, altra è la ragion d'essere dello stato ed altro il titolo per cui la sovranità si esercita nello stato. devo però rilevare che la parola emana- e questo rilievo ebbi a farlo in sede di prima sottocommissione e in sede di commissione plenaria, insieme all'onorevole lucifero- che la parola emana, usata nella formulazione del comma, limita il concetto della sovranità popolare, come ebbe a dire anche qualche collega. alcune moderne costituzioni repubblicane usano la parola emana; per esempio l'austria, la spagna, la cecoslovacchia. altre usano invece il termine appartiene al popolo: la lettonia, la lituania, la turchia, l'u. r. s. s. soltanto nella costituzione della estonia e della filandia è usata la parola risiede nel popolo. questa espressione a me pare la migliore, perchè significa che la sovranità permane nel popolo, mentre invece la locuzione la sovranità emana dal popolo sta a significare che la sovranità è bensì generata dal popolo, ma una volta generata si distacca da esso. e per terminare desidero fare qualche osservazione in ordine al secondo comma dell'articolo 7 pr: è compito della repubblica rimuovere gli ostacoli d'ordine economico e sociale che limitano la libertà e l'uguaglianza degli individui e impediscono il completo sviluppo della persona umana. questa disposizione ha per me questo significato: il nuovo assetto costituzionale non deve produrre soltanto cambiamenti di persone o di possessi, e su questo credo che siamo d'accordo. questa disposizione racchiude lo spirito che deve informare la soluzione di ogni problema sociale. orbene, il problema sociale può risolversi soltanto determinando l'armonia degli interessi. ma il mondo odierno presenta le sue profonde antitesi sociali: differenza di lavoro e proprietà , di lavoro manuale ed intellettuale, di piccola, media e grande proprietà . si devono allora sanare queste antitesi. come? questa è la domanda che io pongo a questa assemblea. per me vi sarebbe un mezzo per sanare queste antitesi, ed è , secondo la formula mazziniana, capitale e lavoro nelle stesse mani. è quella forma di associazionismo, è la partecipazione operosa ed uguale, ed anzitutto e sopratutto cosciente, del lavoro al processo produttivo. certamente ogni privilegio deve scomparire dalla nostra società , ogni ineguaglianza deve scomparire, ogni distinzione che non derivi dalle opere dell'uomo deve essere condannata come una usurpazione. su questo credo che siamo d'accordo. ma io ritengo che in ogni riforma sociale deve sempre- e questo è per me fondamentale- respirare l'anima dell'uomo, deve espandersi l'essenza della natura umana che è la libertà ( applausi) .
