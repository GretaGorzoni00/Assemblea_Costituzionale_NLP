desidero chiarire solamente, con due parole, una mia frase con la quale la collega onorevole mattei, ha voluto polemizzare, forse perchè non è stata interpretata nel suo esatto significato. dissi scherzosamente, nel mio discorso tenuto alcuni giorni fa, parlando delle urne, e ripetendo un vecchio motto popolare, che si potevano considerare infide, perchè di genere femminile. ciò ha solamente il valore di una battuta, d'una di quelle scherzose battute che si interpopolano in un discorso fra un concetto e l'altro, per renderlo meno barboso, perchè , spesso, in questa sede, i discorsi che dobbiamo tenere sono barbosi. ora devo dichiarare che ogni parola che da ogni settore, giustamente, si leva in onore delle donne italiane, non può trovare che profonda eco nel nostro settore, perchè noi, come tutti gli altri partiti, onoriamo e stimiamo altamente tutte le donne italiane, tutte indistintamente e quindi anche l'avversaria onorevole mattei.
