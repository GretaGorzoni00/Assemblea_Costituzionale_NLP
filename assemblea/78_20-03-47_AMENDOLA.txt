onorevoli colleghi, credo che, al punto in cui siamo giunti in questo nostro dibattito sulle disposizioni generali del progetto di costituzione, la brevità sia d'obbligo, non solo per rispettare il tempo consentitoci dal nostro presidente, ma anche perchè dopo che da una parte e dall'altra molteplici argomenti sono stati portati a sostegno delle varie tesi, conviene ormai cercare di trarre dalla discussione le conclusioni che si impongono. io non starò quindi a ripredere gli argomenti sostenuti con molta autorità dai colleghi che mi hanno preceduto, dall'onorevole marchesi, dall'onorevole ravagnan, dall'onorevole targetti, dall'onorevole basso, dall'onorevole mancini e da altri a favore dell'elemendamento proposto dall'onorevole togliatti nella prima commissione al primo capoverso del primo articolo e per il quale questo dovrebbe essere così formulato: l'italia è una repubblica democratica di lavoratori. mi limiterò invece ad esaminare più modestamente le obiezioni e le critiche che a questo emendamento sono state opposte dagli oratori di alcune parti di quest'assemblea. le obiezioni, le critiche, e anche le esitazioni e le preoccupazioni che sono state avanzate, si possono dividere in due gruppi: quelle mosse da oratori di parte liberale e qualunquista, e che sono obiezioni di merito, che contestano non solo il nostro emendamento, ma anche il terzo capoverso del primo articolo; e quelle espresse da altri colleghi di parte democristiana, che approvano il terzo capoverso, ed hanno anche presentato un emendamento per cui la repubblica democratica dovrebbe essere fondata sul lavoro, ma che esitano ad accettare l'emendamento da noi proposto nella forma chiara e semplice di repubblica democratica di lavoratori. dirò che le obiezioni più sostanziali, di merito che ci sono state opposte dagli oratori di parte liberale e qualunquista non mi hanno sorpreso. non si può andare d'accordo con tutti. in certi casi, si deve anzi non andare d'ccordo, quando si parte da presupposti così lontani e diversi. questa opposizione ci fornisce anzi la controprova della giustezza della nostra tesi, ci prova, ancora  una volta, la necessità da noi avvertita che fin dal primo articolo sia espresso, in modo chiaro, semplice e popolare, e nello stesso tempo solenne e lapidario, il carattere della nuova costituzione, il carattere che la precisa politicamente e storicamente, il carattere popolare antifascista che essa deve avere, dopo la tragica esperienza vissuta dall'italia nell'ultimo ventennio. gli argomenti opposti dai colleghi liberali e qualunquisti , in sede di commissione ed anche qui, sono tolti dal bagaglio dottrinario del vecchio liberalismo, per il quale ogni limitazione delle libertà economiche dei singoli appare anche come una limitazione delle libertà politiche, e per il quale ogni concreta specificazione storica e sociale del concetto di democrazia, appare non come un arricchimento della democrazia, ma come una sua limitazione. com'è melanconico, ricordare, oggi, di fronte a queste posizioni, i propositi espressi da molti amici liberali negli anni della cospirazione, quando essi riorganizzarono nuovamente il loro partito e quando, nelle lunghe discussioni che hanno intessuto la nostra vita di cospiratori, si affannavano a precisare che il loro non era un ritorno al vecchio liberalismo che si alimentava di nuove concezioni sociali; che il liberalismo non voleva dire necessariamente liberismo, libertà politica non voleva dire libertà per i monopoli, ed il liberalismo poteva essere accompagnato da una politica di solidarietà sociale. non so se gli amici di allora, che in questo modo difendevano la linea di un nuovo liberalismo, se ne siano andati o siano ancora rimasti in quello che si chiama ancora il partito liberale. certo è che di queste affermazioni e di queste ansie sincere, che ho conosciute allora in molti amici liberali, oggi non appaiono più tracce in questo ritorno alle concezioni dottrinarie del vecchio liberalismo. non voglio riprendere in questa sede una discussione che altri, con molta autorità , hanno già svolta, nè riprendere una polemica che per venti anni, quando il fascismo ci toglieva la possibilità di agire apertamente, ci ha sufficientemente occupati. la polemica interna dell'antifascismo in venti anni è stata, infatti, sempre in questa contrapposizione fra comunismo e liberalismo, tra socialismo e liberalismo; e ci sembrava in quel dibattito, essere arrivati a conclusioni, che avrebbero poturo permetterci, pur nella differenza di posizioni ideologiche, di lavorare insieme alla ricostruzione del nostro paese. ma queste discussioni sono oggi cosa vecchia, perchè oggi, in fondo, dietro a questa ripresa dottrinaria degli argomenti del vecchio liberalismo c'è la sostanza politica della nuova situazione italiana e della funzione che in essa si è accinto ad assolvere il partito liberale. vi è infatti, in questa opposizione al nostro emendamento, in questa opposizione anche al terzo capoverso del primo articolo ed all'affermazione che la base della repubblica è il lavoro, non tanto  l'eco di pubblicazioni dottrinarie, quanto l'eco di preoccupazioni ben più concrete, le preoccupazioni di quei ceti che vedono come da questa formulazione apposta all'inizio della costituzione dovrebbero derivare per essi delle conseguenze pratiche che li colpirebbero nei loro reali interessi privilegiati. vi è in questa posizione non tanto l'eco delle vecchie posizioni dottrinarie, quanto l'co delle preoccupazioni dei grandi proprietari agrari che temono le riforme agrarie, dei grandi monopolisti che temono la riforma industriale, le nazionalizzazioni ed i consigli di gestione; l'eco delle preoccupazioni dei grandi affaristi e degli speculatori che temono che una costituzione che si inizia con le parole chiare e precise di repubblica democratica di lavoratori, sia una costituzione che apre la via a quel rinnovamento sociale ed economico che essi non vogliono, perchè colpirebbe i loro interessi privilegiati, le basi delle loro posizioni egemoniche da essi occupate nella vita del paese. questa è la sostanza politica che sta alla base del dibattito sull'articolo 1, ed essa si collega con quanto sta avvenendo nel paese. cresce nel paese, e si fa ogni giorno più chiara e consapevole nelle grandi masse popolari, la preoccupazione di una possibile rinascita del fascismo. i lavoratori sono sorpresi, inquieti, sdegnati di fronte all'impudenza e al cinismo col quale i responsabili della catastrofe hanno osato tornare sulla ribalta della vita italiana e, giorno per giorno, col denaro accumulato durante il ventennio, cercano di riconquistare nuove posizioni e di corrompere, di sabotare, di impedire che la ripresa democratica del paese abbia libero corso. una grande collera sale dal cuore del popolo. questa collera è una cosa di cui bisogna tener conto, o signori. non scherzate col fuoco. ( interruzioni dell'onorevole capua) . il popolo ci domanda che la costituzione italiana sia una costituzione che possa impedire ogni ritorno di fascismo, sia una costituzione che dia all'italiano garanzie di piena e sicura libertà . ( interruzione dell'onorevole capua) . ( interruzioni presidente. onorevole capua, non interrompa) . la sola garanzia valida che può essere data al popolo italiano, giustamente indignato e preoccupato, la sola garanzia seria di libertà e di democrazia può essere fornita da quelle misure che impediranno che nella vita del paese i gruppi privilegiati che ieri hanno dominato possano continuare a dominare; e queste misure concrete- riforma agraria, riforma industriale, piano economico, consigli di gestione- trovano il loro presupposto nella formula che noi domandiamo sia proclamata all'inizio della costituzione, quale orientamento del nostro lavoro, come guida ed orientamento per la nuova via che il popolo italiano dovrà seguire, per la nuova via che sarà aperta dalla costituzione che stiamo elaborando. oltre questo gruppo di opposizioni e di critiche, altre obiezioni ci sono mosse dai colleghi della democrazia cristiana. molti di questi hanno sentito con noi che ormai, di fronte all'esperienza vissuta nell'ultimo ventennio, i diritti della persona umana non possono essere garantiti soltanto sul piano politico, ma vanno garantiti anche sul piano economico e sociale. essi quindi comprendono la necessità che il nuovo ordinamento democratico sia basato sul lavoro e riconosca i nuovi diritti del lavoro. tuttavia, pur partendo da queste premesse, essi esitano ad arrivare alle stesse conclusioni. e in sede di commissione si sono pronunziati contro l'emendamento da  noi proposto. non mi sembra fondato il timore che è stato espresso, che la specificazione di lavoratori possa conferire un carattere classista alla costituzione. infatti, l'articolo 29 pr del progetto definisce l'obbligo del lavoro in modo da abbracciare tutti coloro che compiono un lavoro socialmente necessario, manuale o intellettuale che sia. l'obbligo del lavoro è dunque l'obbligo di svolgere un'attività o una funzione idonee allo sviluppo materiale e spirituale della società , conformemente alle proprie possibilità ed alla propria scelta. nè da questa affermazione deriva l'obbligo, per lo stato democratico, di separare, di distinguere completamente i lavoratori dai non lavoratori. questo obbligo ci sarebbe stato, se fosse stata accolta una proposta avanzata in sede di commissione dai democristiani, per cui i non lavoratori avrebbero dovuto venire esclusi dal diritto di voto. io non mi nascondo le difficoltà pratiche che, nelle attuali condizioni economiche e sociali dell'italia, deriverebbero da una norma simile, anche dando alla parola lavoratori il significato più generale che noi le abbiamo conferito. ma i colleghi democristiani non hanno insistito su questa loro proposta. la scelta quindi non la fa lo stato, ma il singolo cittadino il quale, nella sua coscienza, sente se è un lavoratore o se un parassita, se è uno che dà il suo contributo allo sviluppo sociale del suo paese, o se vive invece da parassita sui frutti del lavoro compiuto da altri. in realtà dalla dichiarazione possono sentirsi colpiti solo coloro che sono, direi, consapevoli di questo loro stato di parassiti, coloro che passano sapendo di non lasciare tracce della loro oziosa esistenza, quelli che per ciò stesso si escludono dalla vita della nazione. perchè , che cosa è la vita della nazione se non la storia di coloro che lavorano e fanno col loro lavoro, col loro ingegno, che l'italia sia il paese che è , col suo volto cesellato da innumeri generazioni, il paese che noi abitiamo, con le terre lavorate e le città e i monumenti e le fabbriche, tutto frutto del lavoro e dell'ingegno italiano? perchè dunque, amici della democrazia cristiana, questa esitazione? perchè questa perplessità , di arrivare alle conseguenze logiche, dalle premesse da cui siete pure partiti? io vedo in quest'esitazione, in questa incertezza, un altro episodio, un altro esempio, di quello che io chiamerei lo stile democristiano, il carattere della vostra azione politica, il carattere dell'azione politica di un grande partito sul quale pesano tante gravi responsabilità e dal quale dipende invece tanta parte dell'incertezza e delle difficoltà stesse in cui si travaglia la nuova democrazia italiana. un grande partito che afferma alla base del suo programma le aspirazioni dei lavoratori ad un profondo rinnovamento sociale, ma che, quando si tratta di passare ai fatti che queste premesse comandano, allora esita, si arresta, fa un passo avanti e poi due in dietro. ( commenti al centro) . ve ne ho dato la prova: ed è in questo primo articolo. perchè non venite con noi alle conclusioni che derivano delle premesse da cui dite di partire? voi create così quello stato di incertezza e di malessere in cui si dibatte attualmente la democrazia italiana nel nostro paese, e togliete al nostro paese quella prospettiva, quella certezza, quell'entusiasmo, di cui esso avrebbe bisogno in questo periodo di difficile ricostruzione democratica, perchè non si possono vincere le grandi battaglie politiche ed economiche che ci attendono, se tutta la democrazia italiana non è pervasa  da una grande sicurezza, da una grande fede, da un grande entusiasmo nel suo avvenire. voi quest'entusiasmo lo spegnete con la vostra esitazione, con la vostra perplessità , e causate in questo modo quell'arresto, quella paralisi, che noi dobbiamo superare, se vogliamo che la democrazia italiana possa vivere e prosperare. ( interruzioni- commenti al centro) . ( interruzione cingolani. non siamo in comizio ) non abbiate paura, colleghi, e se credete veramente che il lavoro è il fondamento della repubblica, non nascondete, vergognosamente, pudicamente, questa affermazione nelle pieghe di un capoverso che pochi leggeranno ( commenti al centro) ; ma proclamatelo solennemente, direi orgogliosamente, nella prima riga della costituzione, in una dichiarazione che tutti gli italiani conosceranno e che dia a tutti i lavoratori la certezza e la fede nell'avvenire democratico del nostro paese. ( interruzioni al centro) . e io credo che una nostra affermazione concorde- che è possibile- su questo primo articolo, avrebbe un grande significato e illuminerebbe i nostri lavori; permetterebbe di affrontare insieme le difficoltà che incontreremo nei prossimo articoli. affrontiamo e superiamo insieme questa superabile difficoltà che ci troviamo davanti al primo articolo, e potremo fare della buona strada anche negli altri articoli. questa discussione sul primo articolo non è accademica; esprime politicamente il significato dei nostri lavori e segna l'indirizzo generale che noi vogliamo dare alla nostra carta costituzionale. c'è stato in italia, in questi ultimi anni, un grande rivolgimento politico e sociale, si è iniziato un grande processo rivoluzionario. il nostro compito è di creare una costituzione che permetta a questo processo rivoluzionario di svolgersi sul terreno della legalità democratica, per operare nel rispetto della legalità le necessarie modifiche della nostra struttura sociale. nello sviluppo di questo processo rivoluzionario abbiamo già vissuto due momenti essenziali, che non dobbiamo dimenticare: il momento della rivolta popolare contro il vecchio ordine di cose, e il momento in cui una nuova classe dirigente, uscita dal popolo, è apparsa nel fuoco di questa lotta popolare. oggi viviamo faticosamente un altro momento, un momento in cui dobbiamo, nelle particolari ed originali difficoltà della nostra situazione, creare il nuovo e più giusto ordinamento da sostituire al vecchio che è caduto. il primo momento- non dimentichiamolo- è quello della rivolta popolare. sembra storia lontana, remota; ed è storia recente. tra un mese, il 25 aprile, avremo compiuto due anni dalla data di quella insurrezione che concluse vittoriosamente il movimento nazionale che si era iniziato a napoli, insurrezione nazionale alla quale hanno partecipato milioni di italiani, che vi hanno dato il loro contributo- contributo di opere, di eroismo, di sangue- e nella quale centinaia di migliaia di italiani hanno preso le armi. mai nella storia italiana un movimento popolare ha abbracciato masse di italiani così ingenti ed ha richiesto ad uomini del nostro paese così grandi sacrifici. e questo movimento, questa rivolta, questa lotta non erano solamente per cacciare dal nostro paese lo straniero, il fascista; ma erano anche per dare all'italia un nuovo ordinamento politico e sociale. non lo dimentichiamo chi c'è stato si interroghi, ricordi quello che esso pensava, che cosa pensava che dovesse essere l'italia che doveva uscire da questo tormento, che cosa speravano i compagni di lotta, quelli che non ci sono più . chi non c'è stato compulsi i giornali clandestini dell'epoca, studi i documenti dell'epoca, i primi atti del comitato di liberazione, gli atti del c. l. n. a. i. , gli atti di quel nuovo potere popolare che nasceva nel corso della lotta, e che esprimeva in ogni sua affermazione questa volontà di rinnovamento politico, economico e sociale. oggi, questa aspirazione consacrata dal sangue di tanti caduti, che hanno voluto che dal fascismo, dalle rovine del fascismo e della guerra, nascesse un'italia nuova più grande e più giusta, non deve essere dimenticata. sarebbe una dimenticanza fatale in quello stesso tormento rivoluzionario si è verificato un fatto nuovo: l'apparizione nella vita politica italiana di una nuova classe dirigente, uscita dal popolo, preparatasi nel lungo ventennio e che ha dimostrato in quegli anni e in quelle difficoltà le sue autentiche capacità , la sua tempra morale, la sua intelligenza politica. oggi è di moda irridere la nuova classe dirigente antifascista. la cosa non ci sorprende. ogni volta che un paese vive un rivolgimento sociale, la vecchia classe dirigente sorride alla nuova classe dirigente che avanza, a queste nuove forze che avanzano, ma di fronte alle quali essa deve finire col cedere il passo. e così si tenta di irridere oggi alla nuova classe dirigente, maturatasi in carcere e nella lotta insurrezionale, una classe dirigente che non ha avuto la possibilità di un apprendistato democratico e che si è dovuta formare da sola, in condizioni di grandi difficoltà , ma che ha dimostrato di essere dotata  di quelle qualità che sono necessarie perchè una classe dirigente possa guidare un paese. questa classe dirigente ha dimostrato di avere una dedizione assoluta alla causa del popolo, ed un legame vivo ed operante col popolo, che gli permette di esprimere i bisogni del popolo e di difenderli in ogni occasione. quello che ha fatto, quando ha potuto agire liberamente questa classe dirigente e le pagine che ha scritto durante la lotta degli anni difficili, sono tra le migliori pagine della vita eroica del nostro paese. sono le pagine che hanno saputo scrivere i partigiani, e quelle scritte dai comitati di liberazione, nella loro azione di governo e di amministrazione, pagine che onorano la nuova classe dirigente e che è bene siano ricordate qui. molti di quegli uomini di primissimo ordine, molti di coloro che parteciparono al movimento del comitato di liberazione, non si trovano in questa assemblea perchè le loro stesse qualità , il loro disinteresse e la loro modestia, hanno spesso impedito loro, a liberazione avvenuta, di conservare nei diversi partiti le posizioni tenute nell'ora del combattimento. ma io credo che noi sentiamo in questa assemblea la mancanza della loro concretezza, della loro aderenza ai bisogni del popolo. molti di questi uomini, che hanno dimostrato in quel momento e in quelle difficoltà la loro capacità , le dimostrano ancora oggi, anche al di fuori di qui, nei municipi, nei sindacati, nelle cooperative, nelle associazioni popolari, in quel movimento democratico popolare che è il fatto nuovo che colora l'attuale situazione politica. perchè sta avvenendo nel nostro popolo qualche cosa di nuovo: è il processo rivoluzionario che continua, ed è un fenomeno che forse sfugge a qualche osservatore superficiale: oggi le masse popolari hanno cominciato a partecipare alla vita politica del paese ed alla soluzione dei problemi nazionali. si sta compiendo così quella che è stata la più grande aspirazione dei democratici sinceri, che hanno combattuto in altri momenti della vita italiana ed arriva a compimento il grande moto unitario iniziatosi col risorgimento. anche nel nostro mezzogiorno, tormentato e dolorante, i lavoratori, scuotendo finalmente le catene della loro oppressione, sono usciti finalmente alla luce della lotta politica cosciente e consapevole, sono usciti dall'isolamento, si sono uniti e organizzati, e lottano per strappare la terra ai proprietari latifondisti e per crearsi possibilità di vita più umane. non chiudete gli occhi, o signori, su questo fenomeno, su questo movimento, su questa entrata delle masse popolari nella vita politica della nazione. questo è fatto ormai permanente della nostra vita nazionale, il fatto rivoluzionario che è la base incrollabile della nuova democrazia che abbiamo costruito e che stiamo rafforzando. uomini donne, giovani, lavoratori si uniscono nelle loro organizzazioni sindacali, professionali, culturali, discutono i loro problema, partecipano giorno per giorno alla soluzione dei loro problemi nazionali e danno finalmente allo stato democratico italiano quel consenso, quel legame col popolo, che è mancato nel 1922 e la cui mancanza fu, appunto, una delle cause della nostra catastrofe. diamo a questo popolo di lavoratori fiducia nello stato democratico, facciamo sì che lo stato- che ad essi è apparso sempre come un nemico- appaia loro come uno stato nel quale essi potranno democraticamente far trionfare le loro aspirazioni. questo è il mezzo per rafforzare veramente con la fiducia del popolo il nuovo stato e per evitare gravi crisi sociali al nostro paese. sul frontone dell'edificio che stiamo costruendo scriviamo la parola repubblica democratica dei lavoratori, dimostrando così subito al popolo che la casa che stiamo costruendo è veramente la sua casa. i lavoratori italiani lavoreranno uniti per farla più forte e sicura e per difenderla contro ogni minaccia, e saranno il presidio della nostra indipendenza e della nostra libertà . ( vivi applausi a sinistra) .
