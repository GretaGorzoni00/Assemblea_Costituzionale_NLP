ringrazio i colleghi della loro collaborazione. mi pare difficile in questo momento introdurre le modificazioni proposte, innanzi tutto perchè non sono convinto che esse incidano soltanto sulla forma. mi pare che resti compromessa qualche sfumatura che noi proponenti abbiamo attentamente meditato, non solo in questa sede, ma nel corso di lunghi mesi di discussione in sede di commissione. non posso accettare quindi le proposte, perchè penso che non siano soltano formali. nelle intenzioni dei proponenti sono certo soltanto formali, ma a me pare che tocchino in qualche modo, sia pure in sfumature, il senso dell'articolo. se si tratta, del resto, soltanto di questione di forma- e può darsi che io mi sbagli ora in questa valutazione affrettata- credo che si possano accettare queste proposte come raccomandazione per la stesura che ne farà successivamente il comitato di redazione. quindi accettiamo soltanto a titolo di raccomandazione.
