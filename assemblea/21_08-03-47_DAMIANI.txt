confesso che sento un certo imbarazzo a prendere parola dopo l'onorevole nitti. io suo discorso, così alto per dottrina e fede, è una grande luce, e dopo questa luce è logico che si debba vedere dell'ombra. ma dal nuovo spirito democratico che anima l'italia trarrò il conforto necessario per compiere il mio dovere. noi abbiamo una grande guida che è la voce della nostra coscienza, la quale voce non è certo opera nostra. è un mistero che cosa essa sia , è un mistero che cosa sia il nostro pensiero, e che cosa sia il nostro spirito. sono, questi, problemi che hanno affannato tutte le menti da secoli e secoli e ancora nessuno è riuscito a definirli. ma , in ogni modo, il pensiero è una realtà , come è una realtà la voce della coscienza, e possiamo credere- e chi crede in dio sente che così è - che questa voce della coscienza è anche, o forse è solo, la voce di dio, in quanto che essa ci fa sentire il giusto e l'ingiusto, il bene e il male, ci fa sentire ciò che dobbiamo e non dobbiamo fare, ci fa provare piacere quando facciamo un'opera buona e dolore quando abbiamo compiuto un atto non degno di noi. noi, rappresentanti del popolo, abbiamo oggi un sacrosanto dovere: quello di operare e lavorare intensamente perchè il popolo possa ottenere quella carta fondamentale da cui l'italia, e forse anche il mondo, aspettano il trionfo della vera democrazia; di quella democrazia che è libero orientamento delle coscienze, che è tutela delle libertà fondamentali di pensiero, di parola, di associazione e di religione, che instilla nell'animo un senso di fraternità universale, di carità verso i bisognosi, di pietà anche verso i colpevoli. ed oggi noi ci troviamo di fronte a questo grande fenomeno storico del trionfo del principio della democrazia; e sentiamo cosi forte questo principio che esso pervade la nostra anima, illumina la strada che dobbiamo percorrere, dopo l'oscuro e lunghissimo periodo di soffocamento subito. oggi si respira aria pura. ebbene, quest'aria pura, che la democrazia ha fatto nascere, bisogna che si mantenga tale. il problema nostro è di rafforzare la democrazia, di evitare qualsiasi coercizione per il futuro, di fare maturare nel popolo il senso democratico ed il senso della libertà . ora, il progetto di costituzione, che noi esaminiamo, è un progetto complesso ed è frutto d'un lavoro appassionato e fervido. quando si parla da questo posto, non si parla solo agli onorevoli colleghi, ma anche a tutto il popolo italiano, e quindi si possono dire cose che potrebbero essere considerate superflue dai colleghi, ma non lo sono per il popolo. il popolo non sa; il popolo ha visto questa assemblea chiusa per tanto tempo: sapeva che c'era una commissione dei 75, che lavorava alacremente, ma non vedeva nulla; soltanto un accenno ogni tanto sui giornali. oggi sa che questo progetto viene qui analizzato punto per punto e che qui si lavora e si critica secondo la propria coscienza per fare il bene del popolo, perchè questo è il nostro principale scopo. l'onorevole nitti ha detto che i vinti devono sempre rivedere le proprie costituzioni, le devono cambiare, mentre i vincitori non cambiano nulla e godono il frutto della loro vittoria. ebbene, io dico che era necessario un cambiamento ed è bene che questo cambiamento sia avvenuto, nonostante la grande disgrazia che ci ha colpiti, nonostante l'alto prezzo che l'italia ha dovuto pagare. purtroppo niente si conquista senza sacrificio, senza lotta, senza dolori, lutti, sciagure, sangue di martiri. i martiri della libertà sono sempre esistiti e noi ne abbiamo avuti tanti, e il loro ricordo ci commuove, e deve sempre essere nel nostro cuore. l'onorevole calamandrei disse che l'opera nostra e poca cosa di fronte ai loro sacrifici. adempiamola, quest'opera, con illimitato spirito di dedizione. questo progetto, come è logico- e bisogna dirlo francamente al popolo- non può essere un'opera perfetta, perchè nessun uomo e nessun raggruppamento di uomini, anche i più dotti, può riuscire a fare una cosa perfetta, purtroppo. è uno dei tanti progetti che era possibile fare, inquantochè la vita, sia singola che collettiva, se la vogliamo definire con linguaggio matematico, è una funzione complessa di infinite variabili. quindi, quanti sono gli elementi che mutano, che variano, che interferiscono, che si avvicendano, che convergono, che si allontanano dal centro di determinate questioni, dal nucleo della macchina che noi vogliamo costruire e allora, considerati tutti gli elementi che hanno concorso a determinare questo fatto, l'opera deve risentire necessariamente di qualche disarmonia, di qualche stonatura. occorre però sempre tendere a possedere la visione panoramica del tutto, in ogni lavoro, e cercare di percepire i rapporti esistenti fra le parti e il tutto e fra le parti fra loro. dobbiamo tener presente che i problemi di costruzione sono problemi di armonia, di economia e di logica. bisogna costruire con la minore spesa possibile, con il minor numero di elementi costosi. e il costruire è anche un problema di bellezza, perchè il bello nasce appunto dalla felice armonia degli elementi componenti un tutto. questo hanno cercato di fare i settantacinque che hanno lavorato con passione e con la preoccupazione costante di fare una costruzione solida. cio è appunto il fatto pregevole e positivo che deve essere messo in evidenza perchè il popolo lo sappia. enormi sono state le difficolta ' che dovevano essere superate ed enormi quelle che dovranno esserlo ancora; in quantochè noi vogliamo regolare la vita del nostro paese non per dieci o venti anni, ma per un lunghissimo periodo; non diciamo per sempre. e allora è un problema veramente formidabile questo di stabilire le linee direttive generali che debbono costituire non solo la struttura dell'edificio nazionale, ma anche la funzionalità , proiettata nel futuro, degli elementi strutturati. noi vogliamo creare un dinamismo statale che dia al popolo tutte le maggiori soddisfazioni possibili, e perciò una costituzione in cui esso possa vedersi riflesso, rivelato, interpretato e tutelato. cittadino e stato: ecco i grandi termini del problema. il cittadino deve avere la certezza di poter esercitare dei reali diritti. donde la necessità di determinare quali siano i diritti e i doveri fondamentali del cittadino, e quindi quali debbono essere le caratteristiche dello stato perchè quei diritti e doveri possano essere esercitati secondo determinate norme di giustizia, di libertà e di concordia. sono problemi fondamentali e formidabili. ora, questa visione panoramica delle ragioni determinanti il lavoro porta alla seguente considerazione: quali erano le forze che lavoravano per la determinazione di questo progetto? erano i rappresentanti dei partiti di massa, cioè quelli aventi il maggior peso nella vita politica. quindi si può dire che questo progetto è la media ponderata dei partiti. così doveva essere, nè poteva essere diversamente. quindi ecco che questi articoli, che dovremo perfezionare, sono in fondo medie ponderate. per fare queste medie ponderate, si è commesso, naturalmente, qualche errore. l'assemblea deve eliminarli; ognuno porterà il proprio contributo, secondo le proprie attitudini, capacità , ed esperienza. ma principalmente si deve lavorare con fede, con passione, con animo sereno. ognuno deve dire, senza alcun timore, quel che urge nella sua coscienza. la verità che si vuole esprimere può essere spiacevole per alcuni, può essere indifferente per altri, ma non ci si deve preoccupare di criticare questo progetto per far piacere a tizio o dispiacere a caio. si deve giudicare spassionatamente, secondo il proprio animo, e quello che si dirà si ripercuoterà nel paese, creerà dei centri di risonanza e chiamerà il popolo a partecipare al lavoro di perfezionamento. ora, esaminando i primi articoli del progetto, incontriamo subito un articolo di una importanza enorme e fondamentale, che caratterizza veramente la nuova epoca storica che si è iniziata. è un articolo che fa onore alla costituzione italiana, al popolo italiano, e alla commissione dei 75, che ha dimostrato una grande sensibilità politica, storica e morale. con detto articolo il popolo italiano dimostra d'essere all'avanguardia dei popoli che lavorano per l'organizzazione di una pace internazionale. l'articolo 4 pr che afferma: l'italia rinunzia alla guerra come strumento di conquista, dice una cosa veramente solenne. la guerra, questa follia, questo crimine che sempre ha perseguitato nei secoli l'umanità , perchè l'umanità è stata sempre lontana, ed è ancora, lontana, da quella forma di civiltà che sia veramente degna dello spirito umano, noi vogliamo eliminarla per sempre, e quindi rinunziamo a questi mezzi di conquista, perchè riconosciamo che tutti i contrasti, che qualsiasi contrasto, per quanto grave, per quanto aspro, può sempre essere risolto col ragionamento, poichè il ragionamento- dobbiamo riconoscerlo- rappresenta l'arma più poderosa dell'uomo. noi rinunziamo alla guerra; non vogliamo più sentirne parlare. vogliamo lavorare pacificamente; non vogliamo più la violenza. e quest'odio alla violenza, questo odio alla guerra sarà appunto l'orientamento nuovo del popolo. ci può essere il pugno nell'occhio; ma il pugno nell'occhio non fa onore a chi lo dà ; e chi lo riceve potrà difendersi: allora è legittima la sua difesa. però dobbiamo sostenere sempre la negazione dell'atto di violenza, bisogna sentire la ripugnanza più acuta per l'atto di violenza. e questo è il compito della nostra scuola: educare gli uomini alla concordia, facendo nascere e fiorire nel loro animo l'odio per qualsiasi forma di sopraffazione. nelle scuole militari tedesche vi era prima di ogni altra cosa la cultura militare e s'insegnava che bisognava trovare tutti i mezzi per distruggere il nemico, per conquistare sempre nuovi territori. ma lasciamo stare queste scemenze, che sono veramente indegne di un nuovo mondo civile. educhiamo nella scuola i giovani con l'amore per la vera cultura, per la scienza, per l'arte, per la tecnica del lavoro. all'articolo 4 pr si dice anche che l'italia consente, a condizione di reciprocità e di uguaglianza, le limitazioni di sovranità necessarie ad una organizzazione internazionale che assicuri la pace e la giustizia fra i popoli. potrà effettuarsi subito questa organizzazione? non si vedono i lineamenti, nel momento presente, di questa determinazione, come fatto immediato, ma si può essere certi che questa organizzazione internazionale avverrà , perchè è logica, perchè è nella logica delle cose, perchè è nella evoluzione naturale degli eventi, perche ' o il mondo si organizza in modo da essere retto da un governo mondiale o il mondo andrà incontro alla distruzione, in quanto, se ci sarà una nuova guerra mondiale, questa si farà con le terribili armi che purtroppo la scienza ha creato in questi ultimi tempi e che non ammettono difesa alcuna. noi dunque questa luminosa aspirazione l'abbiamo accolta, l'abbiamo interpretata, e l'abbiamo sintetizzata in un articolo e posta qui nella costituzione come una gemma preziosa di questa legge fondamentale. è il fatto potenziale della nuova storia; iddio voglia che presto diventi un fatto attuale. l'articolo 5 pr tratta della materia religiosa, materia difficile a trattarsi, perchè rappresenta un problema veramente complesso. questo articolo 5 pr viene poi seguito dall'articolo 14 pr e questi articoli debbono ispirarsi ad un grande principio, che è quello della libertà di religione. ebbene, noi, credenti o non credenti, dobbiamo dire quello che sentiamo e quello che è logico che si senta .secondo me, è giusto che in questo progetto non si debba parlare dei patti lateranensi, perchè questi rappresentano un accordo fra lo stato italiano e lo stato del vaticano, ed in ogni costituzione mi pare che non siano stati mai inseriti accordi internazionali. lo stato italiano e lo stato del vaticano sono due stati, che si accorderanno, ma in un rapporto che deve essere esterno alla costituzione, che non deve influire sulla stessa. quindi io non voglio criticare- me ne guarderei bene- il problema a fondo; mi limito, al riguardo, a questo solo rilievo, e dico, con tutta franchezza, la mia opinione, come è mio dovere di rappresentante del popolo. devo parlare non per fare piacere a qualcuno, ma per dire semplicemente quello che penso. quindi, libertà di religione, sostengo; quindi, rivediamo il problema, in modo che la libertà di religione possa finalmente affermarsi. questa libertà fa parte delle grandi libertà , di quelle quattro libertà basilari della carta atlantica che sorse in un momento tragico della vita del mondo. la storia stessa, in convulsione, suggerì questa carta e queste quattro libertà furono promesse al mondo: libertà di religione, libertà di parola, libertà dal timore, libertà dal bisogno. l'articolo 4 pr rappresenta, realizza, si conforma al principio della libertà dal timore e l'articolo 5 pr deve conformarsi alla libertà di religione . l'articolo 13 pr e l'articolo 16 pr io li scorro rapidamente per dire quello che rilevo in un primo momento. ( interruzione presidente terracini. onorevole damiani, sarebbe forse più opportuno se questo esame particolare degli articoli lei lo facesse quando lo faremo tutti insieme) . tutti gli oratori che mi hanno preceduto hanno fatto delle osservazioni sui vari articoli. mi permetto, quindi, di fare anch'io alcune osservazioni perchè , in una discussione generale, in una trattazione panoramica, noi dobbiamo dire le nostre prime impressioni. quindi, sono semplicemente impressioni. correrò più rapidamente degli altri e cercherò di arrivare presto alla fine: esaminerò rapidamente pochissimi articoli. l'articolo 13 pr e l'articolo 16 pr riguardano la libertà di associazione e la liberta ' di stampa. benissimo. mi permetto semplicemente di dire che la libertà di stampa deve essere poi seguita da una legislazione ordinaria, la quale inquadri questa libertà in modo tale da far diventare la stampa la funzione più importante, o, per lo meno, una delle preminenti della vita civile della società . la stampa esercita una funzione importantissima: essa educa il popolo, dà idee al popolo, crea stati d'animo, sentimenti, opinioni e quindi deve essere retta da persone probe e incorrotte, che abbiano un alto senso di responsabilità, un alto senso del dovere e non si azzardino con la massima leggerezza a calunniare, per distruggere con la calunnia la personalità di cittadini onesti. la dignità della persona umana esige questa grande tutela, e un grande senso di responsabilità negli uomini preposti all'esercizio di questa nobile attività della stampa. quindi, la legislazione ordinaria deve far sì che la stampa, pane quotidiano dello spirito del popolo, nutrisca lo spirito, ma non lo avveleni. l'articolo 20 pr, relativo alla non retroattività della legge, afferma un principio che costituisce un altro pregio di questo progetto, che dobbiamo rilevare e far presente al popolo, in quanto che, purtroppo, nel ventennio passato molti hanno sofferto per la violazione di detto principio. articolo 21 pr: l'imputato non è considerato colpevole fino alla condanna definitiva. è importantissimo anche questo; però io sarei del parere di togliere la qualifica di imputato, essa non dovrebbe essere usata se non dopo accertata la responsabilità . basta una querela per essere registrato come imputato. ( interruzione. una voce a destra. come si dovrebbe chiamare allora, reo? in tutti i trattati viene chiamato imputato) . la parola imputato menoma la dignità della persona e non si deve ammettere nessuna menonazione, al riguardo, finchè non è accertata la colpa. ( interruzione presidente terracini. onorevole damiani, non raccolga le interruzioni) . io esprimo la mia opinione. proseguo. non è ammessa la pena di morte. questa è un'affermazione nobilissima, che esprime l'altezza della nostra civiltà . la vita e ' sacra e nessuno può avere il diritto di spegnerla: nemmeno lo stato. anzi lo stato, affermando il rispetto incondizionato di essa, indurrà tutti a rispettarla maggiormente e ad onorarla. l'onorevole calamandrei ha parlato degli articoli relativi all'assistenza sanitaria, scolastica e sociale, ed ha esclamato: quante promesse fa questo stato, che poi non è in condizione di poterle mantenere quindi è bene non farle. no, è bene farle, perchè se lo stato non è in condizione di mantenerle ora, le manterrà in futuro. l'attuale periodo di carenza dovrà finire; passerà il rachitismo e verrà la floridezza. per questo lottiamo. se dovessimo pensare a vivere sempre in uno stato di disagio, la disperazione paralizzerebbe tutte le nostre energie. quindi lo stato può basarsi anche su norme che pensa di applicare in avvenire. e poi vi sarà la grande economia delle spese militari; sono miliardi che vanno al popolo e vanno per l'assistenza. non si faranno più cannoni e bombe e nemmemo quelle atomiche e si utilizzerà questo denaro per le provvidenze necessarie . con una corazzata che si risparmia, quanti derelitti possono essere sollevati dalla miseria e se tutti quei miliardi che si sono buttati per conquiste varie, si fossero spesi per l'assistenza sociale e per l'agricoltura, l'italia sarebbe un giardino. ( applausi) . quanti comuni sono ancora senza luce, senza acqua e senza strade e con un servizio postale ridottissimo: è veramente doloroso, oltre che vergognoso. ( interruzione presidente terracini. onorevole damiani, la prego di stare all'argomento) . mi sembra di starvi. metto in rilievo i pregi del progetto. la repubblica, è detto nell'articolo 30 pr, provvede con le sue leggi alla tutela del lavoro. va benissimo , il lavoro deve essere tutelato certamente. articolo 31 pr. la repubblica riconosce a tutti i cittadini il diritto al lavoro e promuove le condizioni per rendere, effettivo questo diritto. ogni cittadino ha il dovere di svolgere un'attività ed una funzione, che concorra allo sviluppo materiale o spirituale della società conformemente alle proprie possibilità e alla propria scelta. questi due articoli vorrei metterli in confronto con l'articolo 36 pr, che dire: tutti i lavoratori hanno diritto di sciopero. ora, sempre per quella franchezza che ogni deputato deve avere, io dico la mia opinione: l'articolo 30 pr stabilisce la tutela del lavoro, quindi lo stato tutela i lavoratori. l'articolo 36 pr dice che tutti i lavoratori hanno diritto di sciopero e quindi di tutelare, da se stessi, il proprio diritto. ed allora se da una parte lo stato dice al lavoratore: io tutelo i tuoi diritti; e d'altra parte gli dice: nel caso che non riuscissi a tutelarli, sciopera e provvedi tu; mi pare che lo stato si contraddica o presupponga e confessi la sua debolezza. quindi il diritto di sciopero non lo metterei come diritto fondamentale, ma lo tratterei nella lesislazione ordinaria. è questa una parte che va riesaminata con cura. bisogna poi definire un pò anche la posizione di chi vive di rendita. chi vive di rendita non esercita una attività , non esercita nemmeno una funzione, a meno che non si voglia intenderlo come amministratore dei propri beni. però bisognera pure pronunciarsi su queste precisazioni, per evitare definizioni generiche che possano generare gravi incertezze. articolo 53 pr e articolo 57 pr. il primo dice: la camera dei deputati è eletta a suffragio universale e diretto in ragione di un deputato per 80000 abitanti o per frazione superiore a 40000. l'articolo 57 pr dice: il numero dei membri da eleggere per ciascuna camera è stabilito con legge in base all'ultimo consimento generale della popolazione. sono articoli che vanno benissimo; però io mi permetterei, e ne chiedo il permesso al signor presidente, di fare una piccola osservazione fuori tema. le camere saranno elette in base al censimento del 1936. dal 1936 al 1947 sono passati 11 anni, fra cui cinque anni di convulsioni sociali: anagrafi sconvolte dai bombardamenti, dagli abusi e dai falsi, esodi di popolazioni, lavori disordinati. ciò ha gravemente perturbato tutto. quindi quali sono i dati che ci serviranno per le elezioni di queste camere? saranno dati decrepiti, e noi formeremo due camere nuove coi dati del 1936. mi pare che si potrebbe fare questa spesa importantissima e fondamentalissima, la quale permetterebbe di rimettere a sesto le anagrafi, e di eliminare tutti gli abusi e i falsi, specialmente nel campo del tesseramento annonario, ecc. , e di formare le camere future su basi corrispondenti alla realtà di oggi e non alla realtà del 1936, che non è più una realtà , ma un sogno angoscioso. l'onorevole presidente del consiglio disse, nella seduta del 25 febbraio, dopo aver letto il mio ordine del giorno sulla necessità di un nuovo censimento: accetto l'ordine del giorno dell'onorevole damiani, perchè ne riconosco l'importanza, ma devo fare i conti con il ministro del tesoro. ebbene, l'onorevole ministro del tesoro faccia questi conti e faccia fare questo censimento, che è indispensabile. articolo 75 pr. spetta all'assemblea deliberare la mobilitazione generale e l'entrata in guerra. va bene che decisioni così importanti siano prese dall'assemblea nazionale. questo è un altro fatto di alto significato, che mette in maggior rilievo il grave crimine commesso nel 1940, quando l'intero popolo italiano fu trascinato alla rovina per decisione di un solo uomo. no, decisioni così importanti devono essere prese dai rappresentanti del popolo, e se ci saranno due camere, da tutte e due le camere. però mi permetto fare osservare che mentre l'articolo 4 pr dice che l'italia rinuncia alla guerra, qui si parla invece indiscriminatamente di guerra. bisogna specificare che intendiamo parlare soltanto di guerra difensiva. pertanto, mi permetto proporre una locuzione di questo genere: nel caso di aggressione nemica, spetta all'assemblea nazionale di proclamare la mobilitazione generale e l'entrata in guerra. noi non aggrediremo mai nessuno, ma se lo saremmo ci difenderemo. l'articolo 79 pr dice: il presidente della repubblica è eletto dall'assemblea nazionale, con la partecipazione dei presidenti dei consigli regionali e di un consigliere designato da ciascuno dei consigli stessi a maggioranza assoluta. siccome posso esprimere la mia opinione, io dico che l'elezione del presidente sia fatta dal popolo. l'articolo 94 pr stabilisce che i magistrati non possono essere iscritti a partiti politici o ad associazioni segrete. ebbene, bisognerebbe aggiungere che non devono ricoprire posti di responsabilità ministeriale, cioè non devono diventare nè capi di gabinetto, nè segretari di ministri, nè tanto meno far parte di istituti finanziari, economici, o di imprese private, ecc. l'articolo 97 pr dichiara che la magistrature costituisce un ordine autonomo e indipendente. io non desidero questa autonomia della magistratura, perchè gli uomini sono sempre portati a peccare di orgoglio, di superbia, di egoismo e di ambizione e quindi sono portati a fare i deposti quando lo possono fare. occorre invece una remora, occorre un controllo. questa norma, se dovesse rimanere così , sarebbe dannosa per lo stato. mi auguro, perciò , che sia ragionevolmente corretta. autonomie regionali. quanto si è detto su questo problema l'onorevole zuccarini, ieri, fece una apologia infuocata, fervida, effervescente, delle autonomie regionali, e l'onorevole nitti oggi ha fatto la contro apologia ovvero una serrata requisitoria al riguardo. tra i due, chi ha ragione? io penso che una riforma di tanta importanza debba essere ben ponderata e che non si possa agire ad impressione: si deve agire a calcolo. l'impressione raramente collima col calcolo, l'empirismo non è scienza esatta. l'unità nazionale non ha ancora cento anni di vita e questa benedetta unità nazionale, che è costata tanti sacrifici e tanti martiri, la dobbiamo difendere contro gli eventuali pericoli. si tratta di ragionare obiettivamente: un decentramento amministrativo moderato, va bene; ma un decentramento legislativo io non lo vedo. e poi, pensiamo anche alla passionalità degli italiani, che tutti i giorni danno prova di non esser guariti dalla piaga del campanilismo. ( commenti- interruzioni) . non sarà un peccato grave pensare come l'onorevole nitti. un'altra osservazione e ho finito. nell'articolo 131 pr, che è l'ultimo, si dice che: la forma repubblicana è definitiva per l'italia e non può essere oggetto di revisione costituzionale. mi pare che questo sia pleonastico; se noi lavoriamo per una repubblica, lavoriamo per una repubblica stabile, non provvisoria. dicendo che la forma repubblicana è definitiva sembra che si voglia manifestare la preoccupazione che essa possa essere fugace. noi non dobbiamo vedere questo pericolo. la repubblica è nata e deve vivere e vivrà per sempre. questo lo sentiamo e non dobbiamo perciò mettere in dubbio che possa avere una vita effimera. essendo quindi ciò pleonastico, non lo dobbiamo dire. se per esempio un tizio è morto, noi non diciamo che è morto definitivamente, perchè non c'è niente di più definitivo della morte. ( interruzione dell'onorevole bellavista) . d'altra parte, da un punto di vista filosofico, nessuna costruzione umana può essere considerata definitiva in senso assoluto. noi possiamo anche pensare che iddio che ha creato l'universo, non voglia mantenerlo per tutta l'eternità e potrà un giorno riprecipitarlo nel nulla per creare un nuovo universo. ( commenti) . non possiamo quindi fare ipoteche sul futuro. e adesso concludo. il tempo per rivedere e perfezionare questo progetto è molto breve, ma l'impegno assunto da questa assemblea sarà assolto con alto senso di responsabilità . dio e popolo, ecco le grandi luci che indussero mazzini a primo artefice del risorgimento e che devono indurre noi a servire il popolo nelle sue più alte aspirazioni. noi tutti sulla terra- disse mazzini- non siamo che una missione incarnata. adempiamola, come se non esistessero che dio e la nostra coscienza. ( applausi- congratulazioni) .
