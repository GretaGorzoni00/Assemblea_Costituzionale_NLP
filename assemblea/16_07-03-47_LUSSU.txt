onorevoli colleghi, dopo il discorso del collega calamandrei io mi limiterò solamente a toccare alcuni punti puramente politici che rigurdano lo stato come costruzione democratica e poi farò solo qualche breve considerazione in risposta ad obiezioni che sono venute da diverse parti. qui ci rendiamo tutti conto che l'edificio costituzionale che stiamo costruendo può essere solido o debole e che la sua consistenza dipende non solo dalle parole più o meno egregiamente scritte nel testo fondamentale, ma anche, e sopratutto, dalla coscienza democratica del paese, dal costume democratico, dalla vita che saremo in grado di suscitare attorno allo stato. in altre parole, perchè uno stato democratico sia realmente tale è necessario che la democrazia sia realizzata nello stato e nella società . mettendo la democrazia degli stati uniti d'america di fronte alle democrazie dei molteplici paesi dell'america latina, abbiamo un esempio di questa esigenza. noi intendiamo costruire uno stato democratico, uno stato della democrazia che viva nella democrazia, uno stato in cui i cittadini tutti, non solo una minoranza fra di essi vivano nello stato, in cui tutti i cittadini, nessuna minoranza esclusa, si sentano partecipi, costruttori e difensori dello stato. lo stato liberale- chiedo scusa ai colleghi di questo partito- non era questo stato. la nostra generazione ha assistito a parecchi crolli di stati moderni creati con lo spirito più o meno ardente e rivoluzionario, dalle rivoluzioni del 1848 in poi, e li abbiamo visti crollare, incominciando da noi, in italia, poi in spagna, in portogallo, in austria, in germania e infine in francia. mi perdonino gli amici francesi, ma anche la francia ha avuto il suo duce e il suo fascismo, non meno ambiziosi e avventurieri e non meno miserabili dei nostri. perchè sono crollati tutti questi stati? perchè allo stato erano estranee ingenti masse di lavoratori e di popolo minuto, ivi compresa quella modesta e laboriosa piccola borghesia lavoratrice e produttiva e quell'immensa parte del popolo minuto senza tessera e senza occupazione fissa. questa ingente massa politicamente composta di cittadini era effettivamente estranea allo stato: in italia, in spagna, in portogallo, anche in austria, benchè in modo un pò differente, in germania e in francia; assente ed estranea ed anche ostile e nemica, perchè lo stato non era anche il loro stato. ma lo stato è di tutti- rispondono i teorici dello stato liberale. lo stato è di tutti e che è lo stato? io mi guarderò bene dal definire, con formula filosofica o giuridico-politica, che cosa sia lo stato, perchè non vorrei suscitare dissensi e contrasti da parte dei massimi costituzionalisti e cultori di diritto pubblico, che sono qua dentro, non esclusi i miei amici più vicini. non voglio definire questo stato, ma ho il dovere di ricordare come lo definiscono quelle correnti politiche che lo negano. io ricordo- e chiedo scusa ai colleghi di scuola puramente marxista, se entro nelle loro biblioteche- ricordo la polemica accesasi quasi un secolo fa attorno a questa questione teorica, in cui intervennero marx e bakunin, allora meno noti di oggi. l'uno e l'altro definivano lo stato: una organizzazione di oppressione della minoranza sulla maggioranza, uno strumento di dominio di classe; per cui appariva necessario a quei teorici, per arrivare alla vera e finalistica libertà , distruggere lo stato, ogni forma di stato, in ogni tempo e in ogni luogo. poichè lo stato è sempre questa oppressione, distruggerlo, per creare, attraverso la sua distruzione, una società senza classi, una libera amministrazione di uomini liberi ed uguali. la polemica allora si imperniò attorno al passaggio fra la società con lo stato, fra lo stato distrutto ed il periodo della società senza stato e quindi la dittatura del proletariato, concepita da marx come il governo provvisorio, di transizione dallo stato al non-stato. non mi soffermerò qui ad esprimere i miei consensi o dissensi, consensi sulla parte critica, dissensi sulla parte teorica, costruttiva. per chi, in fondo, ha un cervello come il mio, suonerà stranamente difficile la possibilità di arrivare al non-stato, a una società cioè senza burocrazia, senza un'organizzazione centrale e periferica, e rimarrà la preoccupazione che questo sistema, che vorrebbe essere provvisorio in attesa di questa società senza stato, non divenga permanente. non mi soffermerò su questo; e ricordo ( e qui chiedo scusa ancora ai colleghi comunisti e un poco anche al collega e grande amico nenni e al collega basso) il concetto di stato e di democrazia, così come sono definiti in modo estremamente chiaro, che non lascia equivoci, nello scritto stato e rivoluzione di lenin, apparso prima della rivoluzione d'ottobre. io devo lealmente esprimere in questa assemblea tutto il mio pensiero e credo che tutti qui dentro siano d'accordo sulla necessità di un'assoluta chiarezza. mi sforzerò dunque di parlare un linguaggio serio e leale, e mi sforzerò di farlo senza alcuna riserva mentale, senza nessuno di quei prudenti e sapienti artifici, senza nessuno di quei nascondigli psicologici in cui erano assi e padri molina e escobar di buona memoria e i loro compagni, che pascal ha immortalati nella polemica di port-royal. dirò dunque in modo estremamente chiaro il mio pensiero: lo stato, la democrazia a cui io tengo non sono quelli illustrati nell'pera stato e rivoluzione di lenin. peraltro, e non sono il solo, sono d'accordo com molti altri colleghi qua dentro, compresi parecchi demo-cristiani, nella critica verso e contro il cosidetto stato liberale, lo stato liberale era lo stato di una classe, lo stato creato dalla borghesia in una grande ora della civiltà nazionale dei paesi che entravano nella società moderna; e fu una grande conquista certamente ( e certamente rivoluzionaria) in rapporto e in confronto della società feudale e teocratica sulle cui rovine si costruiva. ma oggi lo stato liberale sarebbe un anacronismo, sarebbe conservatore e reazionario. esattamente allo stesso modo, conservatori e anche reazionari sono i liberali d'oggi. ( interruzione bellavista. grazie, onorevoli lussu; lei invece è progressista e oltranzista) . io chiedo scusa ad un uomo come benedetto croce, che spero ci perdoni come noi perdoniamo a lui la sua azione politica. un uomo della grandezza di benedetto croce. ( interruzione bellavista. doccia scozzese ) può anche commettere degli errori politici e può essere facilmente perdonato. in inghilterra, bacone, nonostante fosse un pessimo cancelliere del regno, è sempre ricordato e venerato. perchè croce rimarrà una delle più grandi personalità della cultura e della civiltà del nostro paese, e, pur se oggi la sua azione politica è criticabile, molti giovani debbono a lui se, durante questi venti lunghi anni, hanno potuto salvare la loro coscienza, e oggi possono sedere qui nei differenti banchi. lo stato liberale è fallito e indietro non si torna. lo stato liberale appartiene al passato. esso, in teoria, era la casa di tutti: di tutti i cittadini e di tutti i partiti; la casa nella quale poteva a turno pacificamente e legalmente entrare, a volta a volta, un partito dopo l'altro, per poi preparare ancora ai successivi l'alloggio sicuro. ma, in reltà , lo stato liberale era esclusivamente la casa della borghesia: costruita in perfetta buona fede per tutti, la borghesia se l'era riservata per sè , per i suoi figli e per i suoi nipoti. ( interruzione bellavista. perchè , lei non è un borghese? ) la stessa domanda mi fece l'altro giorno il mio barbiere. ( si ride- approvazioni a sinistra) . e tutto è andato più o meno bene per circa un secolo. ma quando quell'ingente massa di cittadini, aventi teoricamente i diritti politici, ha potuto, bene o male, organizzarsi, riunirsi e poi incamminarsi verso questa casa, verso lo stabile del liberalismo, perchè anch'essi avevano diritto all'alloggio, allora tutto si è capovolto. io dico sempre in buona fede, così come in perfetta buona fede agiscono i proprietari di casa che sono anche inquilini i quali, non contentandosi di un solo appartamento che sarebbe per loro sufficiente, li occupano tutti, e non ne escono mai malgrado i decreti del commissariato degli alloggi. in perfetta buona fede, ma lo stato liberale è in crisi e crolla appunto quando questa immensa massa che vi era estranea si presenta e reclama il suo posto. allora questa costruzione austera e gioiosa, stile rinascimento, spara da tutte le porte e da tutte le finestre. questa è la fine dello stato liberale e questo è l'atto di nascita del fascismo. ( interruzione badini confalonieri. per fortuna che non c'è lei come commissario degli alloggi ) anche questa è una bellissima interruzione. io non discuto se tutto quanto è avvenuto sia conseguenza di molti errori- e riconosco che molti se ne sono commessi e di grossi. non ne discuto, ma tutti siamo obbligati a prendere conoscenza dei fatti compiuti, a prenderne atto e a trarne le conseguenze per la definizione dello stato nella teoria e nella pratica. questo stato liberale noi non lo vogliamo ricostruire. non intendiamo affatto partecipare alla sua ricostruzione. perchè abbiamo chiara coscienza che se noi lo ricostruissimo, andremmo incontro agli stessi errori e alle stesse catastrofi del passato. noi vogliamo costruire uno stato durevole e non uno stato effimero; uno stato per il restante dei nostri giorni, per i nostri figli e per le nostre generazioni, che verranno: lo stato della democrazia. intendiamo costruire lo stato della democrazia, e la democrazia, finalmente, in italia. vogliamo uno stato a sovranità popolare, pertanto uno stato popolare, uno stato in cui anche il proletariato, estraneo e nemico sempre in questi paesi a civiltà occindentale, si senta anch'esso partecipe, costruttore di questo stato, e lo consideri nei momenti più gravi come sua conquista e suo patrimonio da difendere in comune. uno stato democratico alla base, democratico al vertice, nelle sue organizzazioni centrali e periferiche, nel metodo, nelle realizzazioni e nelle finalità . uno stato della maggioranza e non uno stato della minoranza; uno stato che elimini progressivamente ogni oppressione di classe e di residui di classe. noi tendiamo- e ci sforziamo lealmente- a costruire uno stato solido; uno stato il cui compito non è solamente- come disse avanti ieri il giovane oratore del partiro comunista, l'onorevole laconi- quello di assicurare che si realizzi la volontà della maggioranza; ma il cui compito è anche che si tutelino in modo certo e permanente i diritti delle minoranze, e quindi si difenda perennemente l'individualità di ciascuno, l'individualità politica e l'individualità umana; uno stato in cui lo spirito liberale non diserti. ( interruzione bellavista. è uno spirito duro a morire ) ciò presuppone certamente allo atto di nascita un compromesso: un compromesso fra le classi. ogni democrazia, che non sia scaturita direttamente da una rivoluzione vera e propria, presuppone alla sua nascita un compromesso; il compromesso è fissato nella carta costituzionale elaborata in comune, e che le leggi successive non potranno mai, per quello che è fondamentale, violare. per essere chiaro, io sono d'accordo con l'onorevole tupini, quando dice che se domani, per interessi generali, per esigenze collettive, è necessario espropriare la proprietà industriale, o commerciale, o agraria di un cittadino, occorrerà farlo con equo indennizzo. io sono perfettamente d'accordo con questo principio, perchè , se questo non avvenisse, si estramettererebbero dallo stato e si porrebbe contro lo stato una parte di quei cittadini che oggi in comune, insieme a noi, collaborano per costruire la stessa carta costituzionale che deve servire per tutti i cittadini. quindi io sono perfettamente d'accordo. un concetto analogo, in rapporto ai diritti individuali, ha espresso nel suo intervento l'onorevole calamandrei, ed io sono rimasto stupito ieri, quando il collega onorevole saragat, rilevando questa parte del discorso del collega onorevole calamandrei sia pure molto eufemisticamente e cortesemente, gli ha attribuito una posizione conservatrice. io mi trovo perfettamente d'accordo con il concetto espresso dall'onorevole calamandrei. certo, nella costituzione che stiamo elaborando ci sono aspetti conservatori e aspetti progressisti. quando noi pensiamo a questa assemblea e ai suoi componenti, i quali, dai comunisti, ai socialisti e così via via fino allo uomo qualunque e al partito liberale, si trovano qui insieme l'uno a fianco dell'altro per discutere e per arrivare insieme, attraverso un lavoro comune, alla costituzione, comprendiamo che questa costituzione risente della volontà e degli interessi di questi vari settori che esprimono volontà diverse. ma ciò avviene in tutta la costituzione, avviene anche nei nostri rapporti personali tra colleghi. quando io ho trovato, alcune settimane fa per la prima volta, credo in ascensore, a pochi passi da me l'onorevole guglielmo giannini ( al quale mi permetto inviare i miei auguri per una rapida guarigione, poichè a un avversario inacidito dai malanni è sempre preferibile un avversario in ottima salute) , leader dell'uomo qualunque, che non avevo mai salutato fino a quel momento, ed allorchè l'onorevole collega giannini si è avvicinato a me, forse per rispetto ai miei capelli bianchi, ed ha chiesto se poteva presentarsi e stringermi la mano, io, che l'onorevole giannini non avevo mai avvicinato, ho detto: ma certo, onorevole giannini, perchè noi viviamo qui in un ambiente di collaborazione obbligatoria. noi siamo usciti da una rivoluzione mancata; la rivoluzione del grande movimento partigiano, la rivoluzione del comitato di liberazione nazionale. può dispiacere a molti, e ad altri dare invece una estrema gioia. io stesso dichiaro che per me è stato uno dei dolori più grandi della mia vita. ma così è e nessuno può fare che non sia così . a noi non rimane che registrare il fatto, accusare il colpo e trarne le conclusioni. immediatamente, ci veniamo a trovare in una posizione totalmente differente; ci ritroviamo in una necessità di legalità democratica, di esigenza di legalità , senza di che sarebbe follia parlare di democrazia o di stato democratico. e ci troviamo perfettamente nella stessa situazione di quei monarchici, leali e fedeli fino al 2 giugno, i quali, dopo l'espressione repubblicana della volontà popolare, l'hanno accolta come volontà democratica nazionale ed hanno lealmente accettato la repubblica. ci troviamo nella stessa identica situazione e, in un primo tempo, possiamo guardarci con una certa diffidenza reciproca, gli uni e gli altri; ma poi, rotto il ghiaccio, dobbiamo riconoscere che siamo, insieme, gli stessi servitori della stessa repubblica. riprendendo il filo del discorso, questo tentativo di intromettere tutti i cittadini nello stato, nella vita dello stato, noi dobbiamo farlo e questo è il fatto nuovo della rivoluzione nazionale pacifica, è la caratteristica della nuova democrazia. è una rivoluzione che si compie gradatamente e ordinatamente. quando noi vediamo il partito comunista, intendo dire una parte rilevante del proletariato italiano , essere al governo, mandare il presidente in questa assemblea, partecipare alla discussione della costituzione per poi approvare questa costituzione, ebbene, onorevoli colleghi, questo è un fatto nuovo di una grande importanza. se voi pensate alla situazione di venti anna fa, o anche di 13-15 anni fa, questo è un fatto di una importanza storica che sarebbe puerile sottovalutare: è di straordinaria importanza per noi, è un fatto storico per la nostra democrazia, è una grande forza popolare che agisce legalmente, democraticamente nel paese. e necessariamente, aggiungo io- anche se la necessità coincide con la sua volontà - agisce democraticamente, perchè è una minoranza di fronte a tutte le altre forze nazionali ed è obbligata a discutere in comune con gli altri partiti, a misurare il suo passo con quello degli altri, e a rimanere pertanto nella democrazia. a questo punto desidererei, per mia chiarezza e lealtà , aggiungere qualcosa. ho ascoltato con estrema attenzione ieri il discorso dell'onorevole basso e devo dire che in gran parte condivido il suo pensiero. mi attendevo però - e non ero il solo- che egli cogliesse quella occasione per esprimere in modo chiaro e definitivo di fronte a tutti il pensiero che in altri ambienti ha espresso, in sede di partito, in sede di adunanze popolari, sulla violenza, sulla forza, sulla legalità , sulla posizione di fronte, allo stato. è necessario, perchè tutti noi dobbiamo conoscere le nostre posizioni e le nostre intenzioni. lo stato della democrazia non si costruisce in comune, se in comune non si esprime una posizione di legalità assoluta. che cosa significa violenza, illegalità ? vi sono due vie di fronte allo stato della democrazia: o si accetta di vivere nella democrazia e nello stato, e allora si accetta la legalità , che è per tutti; o se ne rimane fuori, e si combatte lo stato per attaccarlo dal di fuori, e dal di fuori attaccandolo, distruggerlo. ma non si possono adottare insieme le due vie. il partito bolscevico ha negato lo stato, come stato di diritto, come organizzazione collettiva che rappresenta la volontà dei cittadini. lo ha negato e lo ha combattuto quale organizzazione nemica del popolo e non lo ha accettato, e così ha sabotato la duma, il preparlamento, e la conferenza di stato. ha attaccato lo stato dal di fuori, lo ha smantellato e lo ha distrutto. ma qui non si possono seguire le due vie: o si sceglie l'una o l'altra, altrimenti si corre il rischio di scombussolare la situazione generale, e di creare um caos dannoso senza poi concludere un bel niente. e mi sia permesso di chiedere al collega onorevole nenni ( solo per la grande amicizia e la grande stima che ho per lui) che cosa significhi la formula: il socialismo va al potere. posso supporre di capire anche il suo pensiero, ma dico che al potere non va il socialismo, perchè al potere ci sta, permanentemente, la democrazia; ed il socialismo, nei settori dell'organizzazione centrale e periferica, democraticamente realizza se stesso, accetta la realtà democratica e pratica la legalità democratica. il socialismo entra nella democrazia, non per sabotarla con colpi equivoci, ma perchè è la sua casa. se è vero quello che io sento ed altri sentono con me, che la democrazia moderna è socialista, o non è democrazia, non può accettarsi, caro onorevole tupini, la sua formula che la democrazia è democristiana, o non lo è . ( interruzione una voce al centro. non democristiana, ma cristiana. ) la democrazia moderna o è socialista o non è democrazia, sia essa cattolica, protestante o laica. ( commenti) . ( interruzione tupini. democrazia cristiana ) ebbene, riusciremo noi a costruire questo stato della democrazia? io credo di si, malgrado le immense difficoltà . credo che vi riusciremo e daremo un esempio che rimarrà nella storia della civiltà del nostro paese. lo credo anche perchè alla democrazia, malgrado le apparenze, qui in italia, è legata la stessa indipendenza e sovranità della nazione. posti fra due blocchi che sono ancora antagonistici- il blocco anglosassone e il blocco sovietico- noi possiamo ammirare gli uni e gli altri, ma dobbiamo conservarci equidistanti dagli uni e dagli altri. in ciò è la salvezza della nostra democrazia. e questa è anche la salvezza della nostra sovranità e della nostra indipendenza, perchè il giorno in cui ci accodassimo ad una di queste potenze noi saremmo finiti e non avremmo più nè democrazia, nè sovranità , nè indipendenza. io credo che sia nell'interesse di tutti e nella volontà di tutti creare e difendere questa nostra democrazia che è legata a tutta la vita del nostro paese, perchè in fondo è la sola speranza di resurrezione autonoma del popolo italiano. ma lo stato della democrazia e la democrazia non si creano e non si realizzano, se non si attuano quelle grandi trasformazioni sociali che sono anunciate nello schema della carta costituzionale. bisogna realizzarle immediatamente, perchè , se non si realizzano queste grandi riforme, non avremo lo stato della democrazia. noi dobbiamo, attraverso queste realizzazioni, immettere nello stato tutta la massa, non solo proletaria, lavoratrice, ma tutta la massa misera e sofferente del popolo italiano, sicchè nessuna parte si senta estranea allo stato. se non realizziamo queste fondamentali trasformazioni sociali al più presto possibile, non potremo conseguire alcun risultato. l'onorevole calamandrei, nel suo intervento, ha parlato di questi articoli sociali proponendo ( siccome non sono leggi vere e non corrispondono ad istituti già creati) che siano messi nel preambolo dove avrebbero un posto più opportuno. io condivido il suo punto di vista. e non capisco perchè da varie parti sia stato detto: ma questo è parlare contro la costituzione, questa è una concezione non progressista. io mi meraviglio altamente perchè la costituzione francese, prevalentemente voluta dai tre grandi partiti di massa, così come la nostra, non ha messo questi articoli nel testo della carta costituzionale, ma li ha messi in riassunto brevissimo ed estremamente suggestivo solo nel preambolo. ma, preambolo o testo, l'essenziale è che si realizzino questi postulati che oggi appaiono piuttosto come paternalistici. è possibile questo? le difficoltà sono enormi. io devo dichiarare ( e mi sia permesso dire queste cose senza alcuna ombra di spirito polemico, perchè d'altronde io nella democrazia cristiana ho molti amici, alla cui amicizia per nessuna cosa al mondo vorrei rinunziare) che le maggiori difficoltà io le vedo nella democrazia cristiana. ha detto l'onorevole tupini, nel suo discorso, che la democrazia cristiana è una trincea avanzata. ma come può quel partito essere trincea avanzata, quando è definito costituzionalmente partito di centro? se mai, sarà una trincea di seconda o di terza linea: oppure un partito di centro, costituzionalmente e perennemente- come ha detto in modo brillante il collega onorevole cappi nel suo ottimo discorso di pochi giorni fa- un partito di centro per definizione, per nascita e per vocazione, il quale può essere e con la sinistra e con la destra, e quindi risentire dell'una e dell'altra. ( interruzione tupini. le trincee stanno anche al centro ) . in quest'aula c'è anche la destra, che è monarchica. ma ciò preoccupa, e preoccupa sopratutto per il fatto che la democrazia cristiana, nei momenti culminanti di crisi politica, in ogni paese ( dico in ogni paese) dal centro sempre si è spostata a destra. come non preoccuparsi, quando noi sappiamo che per realizzare questi postulati sociali, si dovranno affrontare difficoltà gigantesche? se queste difficoltà portassero ad una crisi politica, quale sarebbe l'atteggiamento della democrazia cristiana? e mi sia permesso, a questo punto, di esprimere la mia profonda meraviglia per il discorso che l'onorevole presidente del consiglio, leader della democrazia cristiana, ha fatto pochi giorni fa ad un banchetto di giornalisti americani. ( interruzioni- commenti) . è una questione di interesse generale e nazionale. ( commenti al centro) . in una situazione delicata come la nostra, non si può parlare, in modo che possa apparire equivoco, della repubblica. è una cosa troppo seria la repubblica insomma, questo partito della democrazia cristiana, che se non fosse sorto come confessionale, avrebbe giovato non poco alla democrazia, si presenta bifronte: da un lato promette la pace e dall'altro minaccia la guerra. noi abbiamo bisogno, per la sicurezza delle realizzazioni sociali, di essere maggiormente tranquilli. fino a che punto la democrazia cristiana si impegnerà per la realizzazione di queste trasformazioni sociali? dobbiamo credere che il partito comunista ha fatto molto affidamento sulla democrazia cristiana: in compenso, la democrazia cristiana ha chiesto per sè l'inclusione dei patti del laterano nella costituzione. ma sta di fatto che se noi lo consentissimo, i patti lateranensi sarebbero immediatamente compresi nella costituzione, mentre le realizzazioni sociali sarebbero ancora da venire. la democrazia cristiana si prenderebbe fin da oggi e l'uovo e la gallina, mentre le realizzazioni sociali sono solo sulla carta. qui tutti abbiamo il ricordo vivo del discorso del collega onorevole calamandrei, che a molti è apparso come definitivo: non si può aggiungere niente di più . non mi soffermerò quindi su questo problema che è già esaurito. ebbene, tutti noi abbiamo egualmente ascoltato, ed io con estrema attenzione, il discorso del collega onorevole tupini, rappresentante del grande partito democratico cristiano. non vi è stato in esso nessun cenno di risposta, anzi l'onorevole tupini ha reso all'onorevole calamandrei pan per focaccia, e poco c'è mancato che ci recitasse qui per estero il pater noster, provocando le vivaci reazioni del collega onorevole tonello, che è protestante. ( ilarità ) . mi sia consentito- e parlo senza desiderio di fare dell'umorismo- di dichiarare che se questo avverrà , cioè se i patti del laterano saranno compresi nell'atto costituzionale della democrazia italiana, si entrerà in un vicolo cieco. le cose stanno già male oggi, starebbero peggio domani. mi permetto di leggere per intero- poichè è breve- questo avviso dettato agli allievi di una scuola media a roma, sede del governo, sede dell'assemblea costituente, mentre l'assemblea costituente è aperta. questo avviso è stato dai professori dettato agli allievi perchè lo facciano firmare ai loro genitori: sabato 15 marzo, la nostra scuola celebrerà con la solennità consueta il precetto pasquale nella chiesa di s. ignazio. i genitori e le famiglie sono invitati ad intervenire. mercoledì 12 marzo, giovedì 13 e venerdì 14 dalle 15 alle 16, 30 si terranno gli esercizi spirituali. ( commenti- interruzioni) . voi tutti sapete che io non ho mai fatto dell'anticlericalismo e che non ho avuto mai niente a che fare con la massoneria, e che quello che io dico risponde soltanto alle esigenze di una coscienza democratica che ha il diritto di esprimersi. ( approvazioni a sinistra) . esercizi spirituali in preparazione al precetto pasquale, in via del seminario n. 120. verrà fatto l'appello nominale e gli assenti dovranna presentare ai professori di lettere, la mattina seguente, una giustificazione dei genitori. ( vivi commenti- interruzioni) . questo non perchè la frequenza degli esercizi spirituali sia obbligatoria; essa è del tutto libera, ma perchè si stabilisca un controllo sia per le famiglie che per la scuola su quanto i ragazzi faranno in questi tre pomeriggi. ( interruzioni- commenti) . ( una voce al centro. è grave ) ( interruzione presidente terracini. onorevole lussu, forse lei si allontana troppo dal merito della discussione generale) . mi dispiace, devo dire che sono nel mio pieno diritto e che per lo meno una volta nella sua carriera lei, onorevole presidente, non è dalla parte della ragione. ( si ride) . io sono perfettamente in tema. si tratta della questione dei patti lateranensi. ( interruzione presidente terracini. onorevole lussu, io non rispondo al suo rilievo. le faccio osservare che in questo momento non si sta discutendo l'articolo 5 pr del progetto di costituzione. lei può richiamarlo a titolo di esemplificazione; ma, invece, sta anche portando una documentazione, che supera, forse, il limite della nostra discussione. prosegua ) mi sia permesso di chiarire un principio, che è costituzionale: di ricordare che io avevo ragione quando sostenevo che le dimissioni da presidente presentate dall'onorevole saragat, capo d'un gruppo di minoranza, dovevano essere accettate, perchè il presidente deve sempre essere espressione della maggioranza al governo. ( ilarità ) . ad ogni modo, il documento conclude così : per le spese della cerimonia ( commenti) - è questione di coscienza non di borsa- gli alunni dovranno versare liberamente 20 lire ( interruzioni- commenti) . questa è la pace religiosa, onorevole tupini ( commenti) . noi che ci sentiamo, in parte, continuatori della tradizione del risorgimento nazionale, non accettiamo che il patto lateranense rientri nella costituzione. cosa ne pensano i liberali? ( interruzione una voce a destra. lo diremo al momento opportuno. ) a quei banchi non è più presente l'ombra di camillo cavour, ma quella di solaro della margherita. ( interruzioni) . ( interruzione bellavista. questo è colloquio con i morti, onorevole lussu; parli coi vivi) . questa preoccupazione ed altre circondano la nostra mente, mentre ci accingiamo a investire della nostra critica, del nostro giudizio, il progetto di costituzione, che noi desideriamo approvare e per il quale vogliamo collaborare. l'onorevole tupini ha detto: l'onorevole calamandrei ha fatto un discorso di opposizione alla costituzione. ma la costituzione è in parte accettata, in parte criticata da ciascuno di noi. non credo ci sia un solo fra di noi che sia, per principio, oppositore della costituzione. vi sono in questa costituzione, parti che condividiamo e difendiamo e vogliamo siano approvate e parti che desideriamo siano modificate. noi, sostenitori di uno stato democratico, vogliamo dare il nostro contributo. io non entro nel merito in nessun punto. toccheremo le questioni specifiche nei successivi di lavori, con successivi interventi e diremo il nostro pensiero. ora, mi limito solo ad esprimere rapidissimamente le mie considerazioni su due punti che mi appaiono come i fondamentali nel progetto di costituzione: sulla seconda camera e sulle autonomie. ( interruzione una voce a destra. ci parli del partito sardo d'azione ) sulla seconda camera, ricordo i lavori della seconda sottocommissione, che l'onorevole presidente di questa assemblea diresse amicalmente e saggiamente: egli può far testimonianza del nostro buon volere. abbiamo lavorato come negri due mesi per questa seconda camera e ne è uscito un mostro ( si ride) . bisognerà adoperare i ferri per operarlo e per fargli cambiare i connotati, o addirittura per sopprimerlo. ieri l'onorevole rubilli, in un discorso pieno di facezia, ha distrutto la seconda camera quale è uscita dei nostri lavori e ha presentato una sua seconda camera, molto lieta a vedersi, composta di grandi, auguste e pompose personalità che dovrebbero servire ad impressionare l'estero. crede l'onorevole rubilli che la sua seconda camera sia molto più seria di quella che risulta dal progetto costituzionale? ( commenti) . io personalmente non credo all'utilità della seconda camera, io non sono per il sistema bicamerale. ( interruzione rubilli. se non la volete la seconda camera, fatene a meno ) l'onorevole tupini, nel suo notevole intervento, ha difeso questa necessità della seconda camera, non tanto con suoi argomenti, quanto con gli argomenti di un illustre uomo politico francese, duvergier de hauranne, ma non ci ha detto che era duvergier de hauranne. mi permetta dunque che lo dica io: era uno degli allievi più ossequiosi del signor guizot e debuttò come giornalista nel globe, un giornale che a quell'epoca era terribilmente rivoluzionario, come il giornale d'italia del collega onorevole bergamini. ( si ride) . in economia e in politica era poi seguace di royer collard, un caposcuola che può farci ricordare l'onorevole corbino. ( si ride) . si schierò successivamente per il ministero di casimir perier. infine, onorevoli colleghi sostenitori della seconda camera, votò per le leggi eccezionali di carlo x e poi, quasi che questo non bastasse, sempre manovrò per entrare in tutti i ministeri conservatori, e fini, negli ultimi due giorni della dinastia di luigi filippo, nel ministero di thiers e di odilon barrot. caduta poi la monarchia, all'assemblea costituente il signor duvergier de hauranne fece quel discorso così autorevole che l'onorevole tupini ci ha citato. vero è che, quando luigi bonaparte fece il colpo di stato, mise duvergier de hauranne in galera. ma è anche vero che, se un secondo ipotetico duce facesse una seconda ipotetica marcia su roma, metterebbe in galera anche l'onorevole tupini. ( si ride) . ( interruzione tupini. mi ci ha messo una prima volta, in galera: mi ci metterebbe sicuramente una seconda) . questi argomenti non bastano dunque a convincerci per la seconda camera. a me pare preferibile una camera unica, con quelle limitazioni che possono trovarsi e nei poteri presidenziali, e per l'approvazione nelle leggi e per il tempo della loro entrata in vigore. si possono trovare parecchi correttivi preferibili alla creazione di questa seconda camera, che peserebbe sulla prima, come palle di piombo alle caviglie di un uomo libero. ( interruzione sforza, ministro degli affari esteri. il senato in francia è stato il massimo difensore della repubblica) . il senato francese può avere avuto degli ammiratori e dei sostenitori democratici altamente degni, quale l'onorevole sforza. ma la repubblica francese ha anche avuto altri democratici, egualmente rispettabili, che di quella democrazia parlamentare liberale erano tutt'altro che contenti, i quali non hanno mai guardato alla terza repubblica come al loro ideale. i bisogni e le aspirazioni di queste ingenti masse popolari erano rimasti estranei anche allo stato della terza repubblica. la terza repubblica è stata una repubblica conservatrice: il senato pertanto difendendola, difendeva la sua repubblica. io d'altronde avrò occasione, credo, di intervenire nella questione della seconda camera. parlerò ora due minuti sulle autonomie. su questo argomento interverremo a suo tempo; dirò quindi ora solo pochissime parole. avevo pensato anzi di sfiorare appena questo argomento, se da quei banchi ( accenna alla destra) non mi fosse stato gridato: ci parli del partito sardo d'azione. ebbene, io ne parlo. alcuni, e autorevoli, dicono che queste autonomie non sono, in fondo, l'espressione di una democrazia progressista, ma appaiono come tentativi di reazione. io mi permetto di leggere qui un periodo solo che è contemplato nel manifesto di pietro gobetti, nel primo numero di rivoluzione liberale e che riguarda il partito sardo d'azione. sono uno di coloro che hanno avuto l'onore di crearlo e di rappresentarlo e che ha l'onore di rappresentarlo ancora in questa assemblea. dice dunque il gobetti nel manifesto di rivoluzione liberale: la base della nuova vita italiana deve trovarsi nella costituzione di due partiti intransigenti di opposizione ai programmi riformisti, rivoluzionari nella loro coerenza: il partito operaio e il partito dei contadini. i nuclei iniziali di queste due tendenze stanno operando nella realtà della nazione, anche se ancora non si esprimono in termini di parlamento, e sono il partito comunista ( nonostante la demagogia ridicola dei bombacci e dei misiano) e le prime organizzazioni agricole del sud, sostenute dal partito sardo, d'azione che si sta estendendo, ad altre regioni, mature per accoglierlo. queste sole forze si scorgono capaci di accettare l'eredità della piccola borghesia, ormai burocratizzata in tutte le sue manifestazioni. io non credo di poter avere la pretesa di imporre il pensiero critico di piero gobetti come un testo che fa legge. peraltro, questo uomo liberale spregiudicato, dal talento straordinariamente critico, ha affermato alcune verità che ci appaiono tali ancora oggi. come rappresentante di questo partito di masse rurali, di questo partito progressista che già nel primo dopo-guerra si metteva- piccolo ma deciso- all'avanguardia della democrazia repubblicana in italia, io affermo che il concetto autonomistico è un concetto di libertà e di democrazia. e questo avrò l'onore di sostenere nel mio intervento nella discussione generale sulle autonomie. e finisco, onorevoli colleghi. come voi vedete, qui ci troviamo gli uni di fronte agli altri, disposti a collaborare in comune; eppure proveniamo da differenti origini. ma io credo che a tutti i costi, a costo anche di non essere totalità , ma solo maggioranza, la nostra democrazia non dovrà mai rnunziare ad essere democrazia antifascista. la nostra democrazia ha due origini come fatti positivi di importanza e di scaturigine popolare: il grande movimento democratico, nazionale e rivoluzionario, che è l'epopea di questo secondo risorgimento, il movimento dei partigiani; e la repubblica popolare che la sovranità del popolo ci ha data il 2 giugno. il movimento partigiano e il movimento repubblicano, che ci hanno dato la repubblica, segnano la nascita della democrazia: ad essa noi saremo fedeli in ogni sua ora. ( applausi a sinistra- congratulazioni) . ( la seduta, sospesa alle 18, 15, è ripresa alle 18, 30) .
