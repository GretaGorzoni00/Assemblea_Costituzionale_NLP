labriola. rivolgo la preghiera di parlare domani. ( interruzione presidente terracini. la seduta è cominciata alle 16 e non sono che le 19. 30. si deve tener presente che vi sono 399 iscrizioni a parlare. i problemi non si risolvono sulla base di richieste generiche. bisogna rendersi conto della situazione. rinviare a domani significa che la discussione di questo particolare titolo non potrà finire nella settimana, e gli onorevoli colleghi sanno che vi sono altri dieci titoli. io non vorrei imporre all'onorevole labriola di parlare, ma penso, poichè lo conosciamo bene, che egli abbia sempre pronti una quantità di argomenti, e che, con la sua vasta dottrina, se parlerà questa sera, non mancherà certamente al suo compito. ) non pensavo che dovessi prender la parola oggi. ero persuaso che il turno mi sarebbe toccato giovedì . ma, a parte la mia impreparazione nel momento attuale, vi è anche la stanchezza dell'assemblea, che ha tenuto oggi due sedute. è vero che la seduta pomeridiana è cominciata alle 16; tuttavia abbiamo avuto una prima seduta alle 10; e quindi prego il presidente di voler tener conto di questa situazione, e di non respingere la preghiera che gli rivolgo nella maniera più insistente, perchè decida di rinviare a domani il seguito della discussione.
