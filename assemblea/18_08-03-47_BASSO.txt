nel suo vivace discorso di ieri l'onorevole lussu, riferendosi al discorso che io avevo tenuto qui il giorno precedente, ha dichiarato di approvare sostanzialmente le cose da me dette, ma che, sia lui che altri colleghi, avrebbero desiderato che in questa occasione io avessi chiarito il mio punto di vista in ordine al problema della legalità , facendo riferimento ad un discorso che avrei tenuto in un'assemblea di partito. immagino che l'onorevole lusso si sia riferito a frasi attribuitemi in un discorso tenuto a bologna tre settimane fa e che servì come pretesto ad una speculazione della stampa reazionaria, a cominciare dall'organo degli agrari di bologna . ho risposto a questa campagna di stampa con un articolo sull'avanti , e credevo che la polemica giornalista fosse finita. poichè l'onorevole lussu ha toccato questo argomento, tengo a dichiarare che le cose da me dette a bologna non hanno nulla di comune con quello che la stampa reazionaria mi ha attribuito. in materia di democrazia, dissi le stesse cose che ripetei qui l'altro ieri, cioè che la democrazia è qualcosa di sostanziale e non si esaurisce nel semplice e formale rispetto della legge. questo è il passo che ha dato luogo alla campagna reazionaria. per spiegare meglio, esemplificando, questo concetto, ricordai in quel discorso che nella precedente direzione del nostro partito, prima del nostro ultimo congresso, in occasione delle agitazioni dei contadini per l'occupazione delle terre incolte, c'erano stati dei dissidi; e precisai che, mentre io e alcuni miei compagni ritenevamo che il partito dovesse assumere un netto atteggiamento in difesa delle rivendicazioni dei contadini, l'onorevole corsi, allora sottosegretario di stato per l'interno, aveva preso posizione contro questo atteggiamento, sostenendo che, in occasione delle occupazioni delle terre, si erano verificate alcune illegalità , perchè a quelle occupazioni avevano partecipato persone che non ne avevano diritto. io dissi che ritenevo molto più notevole l'apporto positivo che veniva dato alla democrazia, dal fatto che una classe oppressa da secoli ritrovava la strada per la rivendicazione dei suoi diritti, anche se era deplorevole che in questa occasione si verificassero alcuni atti di violazione della legge da parte di persone. aggiunsi pure, sempre a titolo di esemplificazione, che anche la lotta agraria, sostenuta dai contadini emiliani molti anni prima, aveva provocato l'accusa di illegalità , sempre mossa dalla stampa reazionaria, ma non vi era dubbio che in quella lotta si era formato un forte spirito democratico. questa la sostanza del discorso da me tenuto a bologna. questo coincide perfettamente con l'atteggiamento da me assunto qui l'altro ieri, quando ho ripetuto che una vera democrazia nasce dalla partecipazione effettiva delle masse alla lotta democratica e non soltanto dalla proclamazione di principi sanciti dalla legge.
