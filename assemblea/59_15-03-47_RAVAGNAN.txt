onorevoli colleghi, mi propongo di svolgere davanti a voi succintamente la materia che è contenuta negli articoli 6 pr e 7 pr del progetto della nostra costituzione. è una materia che è in connessione diretta, a mio modo di vedere, con l'articolo 1 pr. qual'è il contenuto fondamentale degli articoli 6 pr e 7 pr? mi sembra che essi contengano tre elementi essenziali: 1) essi riconoscono e riaffermano quelli che si conviene di chiamare i diritti di libertà , già sanciti nelle varie costituzioni dell'800 , aggiungendo a questi il riconoscimento di quelli che conveniamo di chiamare i diritti economici e sociali; 2) questi diritti di libertà e diritti economici e sociali non sono soltanto riconosciuti al singolo, ma anche alle formazioni sociali nelle quali gli individui sviluppano e perfezionano la loro personalità ; 3) non solo è dato questo riconoscimento, ma è data la garanzia dell'effettivo godimento di questi diritti, cioè la garanzia della rimozione degli ostacoli che si frappongono al libero godimento dei diritti di libertà e dei diritti economici e sociali. un primo problema si pone a questo punto, ed è stato sollevato da parecchi oratori che mi hanno preceduto, ossia: è necessario che nella costituzione, accanto ai tradizionali diritti di libertà , si riconoscono ai cittadini anche i diritti economici e sociali? alcuni colleghi hanno proposto che i diritti di libertà vengano, come è logico, riconosciuti, ma che i diritti economici e sociali vengano confinati e relegati in un preambolo. io affermo che non è possibile, allo stato attuale dello sviluppo storico della società , di tornare indietro e negare la evoluzione che la società moderna ha compiuto dal 1789 ad oggi; è nella coscienza universale, nella coscienza di tutti, il riconoscimento di questa situazione di fatto: che, per poter affermare la democrazia, per poter far sì che i diritti politici e le libertà politiche siano effettive, nella loro realtà , e non solo nella forma, è necessario che a tutti i cittadini siano riconosciuti i diritti economici e sociali che la nostra costituzione elenca nel prosieguo degli articoli. già ai principi del secolo scorso i più avveduti, i più profondi pensatori, mentre riconoscevano che il nuovo stato moderno, con l'affermazione dell'uguaglianza politica di tutti i cittadini e con la libertà riconosciuta a tutti i cittadini, aveva fatto compiere alla società un grandissimo passo in avanti e che questa era la premessa del grandissimo sviluppo delle forze produttive, riconoscevano che, esistendo delle disuguaglianze sociali, la libertà , in fondo, non sarebbe stata che libertà delle classi possidenti di sviluppare liberamente la concorrenza fra di esse. il movimento della concorrenza ha creato il monopolio e le classi lavoratrici hanno continuato ad aspirare alla loro libertà politica, lottando per la rimozione degli ostacoli economici che impedivano il raggiungimento da parte loro- nella effettività , nella realtà - dell'eguaglianza e della libertà politica. le lotte sociali che hanno percorso tutto il secolo passato e che si ripercuotono ai nostri giorni, in fondo non costituivano e non avevano per scopo se non la conquista effettiva dell'uguaglianza e della libertà politica. se noi guardiamo che cosa fu, in fin dei conti, che significato, che carattere ebbe l'avvento al potere del fascismo, noi possiano constatare oggi la cecità degli uomini politici e delle classi dirigenti, che diedero torto ai lavoratori nel loro sforzo, nella loro lotta per raggiungere una effettiva libertà ed uguaglianza politica, e praticamente diedero ragione, fecero trionfare e vincere coloro che, diventati monopolisti della produzione, integrarono il loro monopolio economico col loro monopolio politico ed instaurarono la dittatura fascista, liquidando cioè anche la libertà politica. e se noi osserviamo ciò che avviene al giorno d'oggi, possiamo constatare che in molte plaghe d'italia i lavoratori sono sottoposti ad ammonizione per il semplice fatto che essi aderiscono a partiti o ad organizzazioni che non sono di gradimento dei proprietari; cioè , essi sono impediti di realizzare la pienezza della loro partecipazione alla vita pubblica. i monopoli e le industrie che hanno un carattere pubblico e generale, la cui estensione è diffusa su tutto il territorio nazionale e che sono in mani private, sono praticamente nelle condizioni di dettare leggi a tutti i cittadini; vi è quindi una disuguaglianza di fatto che si attua ed esiste fra la generalità dei cittadini e dei piccoli gruppi dominanti. è chiaro che noi non possiamo dire di poter instaurare l'uguaglianza, la perfetta uguaglianza, nel campo delle libertà politiche, finchè queste disuguaglianze di fatto non saranno scomparse o non saranno per lo meno attenuate. quindi, se vogliamo che la nostra costituzione abbia un carattere effettivamente moderno, aderente alla realtà attuale, se vogliamo che la democrazia non sia soltanto una democrazia formale, ma che sia effettiva, dobbiamo integrare il riconoscimento dei diritti di libertà con i diritti economici e sociali. ne viene, come corollario, che non si tratta soltanto del riconoscimento, ma che è necessaria anche la garanzia epperciò gli articoli 6 pr e 7 pr giustamente affermano che è garantito l'esercizio dei diritti di libertà e dei diritti economici e sociali, prendendo lo stato impegno di rimuovere gli ostacoli di carattere economico e sociale che si frappongono all'esercizio e al godimento di questi diritti. ora, coloro i quali sostengono che questa affermazione, che questo riconoscimento non hanno che un semplice carattere programmatico, errano, a mio modo di vedere, perchè questa garanzia rappresenta, effettivamente, una norma costituzionale, ossia un impegno che il legislatore costituzionale affida al legislatore ordinario, quello di emanare leggi e disposizioni, le quali attuino questa garanzia e la rendano effettiva . ora, se noi siamo convinti, e, come io credo, se la grandissima maggioranza di questa assemblea è convinta della necessità , della opportunità che solennemente la carta costituzionale riconosca i diritti di libertà ed i diritti economici e sociali a tutti i cittadini, è logico che noi, definendo il carattere della repubblica , dobbiamo definirlo francamente, correttamente una repubblica democratica di lavoratori. se ci limitassimo a definire semplicemente la repubblica come una repubblica democratica, metteremmo in ombra i diritti economici e sociali, cioè affermeremmo che la repubblica non è altro che una repubblica di democrazia formale, quale era lo stato anteriore al fascismo. se vogliamo invece che i lavoratori siano ammessi nello stato, che il lavoro abbia il primato nella repubblica italiana, come deve essere in uno stato moderno, è logico che in testa alla nostra costituzione, noi francamente adottiamo la definizione di repubblica democratica di lavoratori. le obiezioni mosse da taluni, cioè che questa definizione avrebbe un carattere restrittivo, ossia consacrerebbe una specie di privilegio di una parte dei cittadini soltanto, sono obiezioni che non reggono, poichè l'articolo 7 pr, al primo comma, stabilisce l'eguaglianza di tutti i cittadini, senza distinzione nè di sesso, nè di razza, nè di nazionalità , nè di condizioni economiche, nè di opinioni politiche e religiose. ecco quindi che questa definizione di repubblica democratica di lavoratori non contiene nè di più , nè di meno di ciò che deve contenere e corrispondere al senso ed ai concetti fondamentali che ispirano gli articoli 6 pr e l'articolo 7 pr. vi è un problema secondario che, secondo me, deve essere anche risolto, quello di vedere se la formulazione dell'articolo 6 pr dell'articolo 7 pr, corrisponda effettivamented ai concetti che la commissione ha creduto di introdurre, e che, secondo noi, sono giusti , ai concetti cioè della dichiarazione del riconoscimento dei diritti di libertà e dei diritti economici e sociali e della loro garanzia. e qui è da rilevare, come già è stato rilevato dall'onorevole togliatti nel suo precedente discorso, che fra il testo della prima sottocommissione ed il testo del progetto che ci è presentato è occorso un processo di levigazione, vi è stato una specie di laminatoio, io penso, che ha operato sopra questo testo, nel senso che il rilievo è stato perduto o è stato attenuato. io domanderei agli onorevoli colleghi di confrontare il testo dell'articolo 6 pr e dell'articolo 7 pr come è stato redatto dalla prima. sottocommissione con il testo del progetto. questo afferma che la repubblica italiana garantisce i diritti essenziali agli individui e alle formazioni sociali; il testo della prima sottocommissione dice: riconosce e garantisce i diritti dell'uomo sia come singolo, sia nelle forme sociali nelle quali esso organicamente e progressivamente si integra e si ferfeziona. mi pare che sia più corretto il testo della prima sottocommissione. nell'articolo 7 pr testo del progetto- è detto: è compito della repubblica rimuovere gli ostacoli d'ordine economico e sociale che limitano la libertà e l'eguaglianza degli individui e impediscono il completo sviluppo della persona umana; mentre il testo della prima sottocommissione è il seguente: è compito della società e dello stato eliminare gli ostacoli di ordine economico e sociale che, limitando di fatto la libertà e l'eguaglianza degli individui, impediscono il raggiungimento della piena dignità della persona umana ed il suo completo sviluppo. io penso che sia più corretto, nel senso e nella forma, il testo della prima sottocommissione che non il testo del progetto che ci è presentato, ed a questo proposito noi ci riserviamo di presentare le opportune proposte di emendamento in sede di discussione degli articoli. onorevoli colleghi, io sono convinto- e credo che il maggior numero di noi sia convinto- che questi articoli contenuti nelle disposizioni preliminari costituiscano l'essenza e la caratteristica fondamentale della nostra costituzione. essi, se, come noi speriamo, saranno approvati, daranno effettivamente alla nostra costituzione il carattere di una costituzione moderna, di una costituzione corrispondente all'attuale stadio di svolgimento della società . credo che la nostra costituzione, inspirata a questi principi, avrà non soltanto un altissimo valore di carattere interno, nel senso cioè che mentre nel passato, sotto la vecchia costituzione, i lavoratori, le masse lavoratrici erano fuori dello stato, con questa costituzione i lavoratori, ai quali sono riconosciuti i diritti economici e sociali, la grande massa cioè dei cittadini italiani, non si sentiranno estranei allo stato, ma saranno nello stato e si realizzerà così una unità essenziale fra la grande massa dei cittadini e lo stato, cioè la repubblica. penso che la nuova costituzione, se sarà inspirata, come noi fermamente crediamo, a questi principi, avrà un altissimo valore di carattere interno, nel senso che aiuterà lo sviluppo pacifico della nostra rinascita e del nostro rinnovamento, ed avrà altresì un altissimo valore di altissimo valore di carattere internazionale. la politica internazionale è fatta dai popoli, in ultima analisi. e sarà di grandissima importanza e di grandissimo interesse per noi italiani che i popoli di tutto il mondo riconoscano in questo documento il volto nuovo dell'italia, la prova che l'italia si avvia ad essere e vuole essere un paese libero, democratico, orientato e indirizzato verso il progresso sociale, fondato sulla preminenza del lavoro. penso che questo documento costituzionale riuscirà a disperdere le imcomprensioni che ancora sussistono nei nostri riguardi nel mondo, a correggere le ingiustizie che sono state commesse contro di noi. io credo che sia necessario, per il nostro rinnovamento, l'approvare ed il sancire questi concetti fondamentali, che sono contenuti nelle disposizioni preliminari del nostro progetto, i quali hanno valore non soltanto per realizzare l'unità e lo sviluppo pacifico del popolo italiano, ma altresì per realizzare la nostra rivalutazione internazionale. ( applausi) .
