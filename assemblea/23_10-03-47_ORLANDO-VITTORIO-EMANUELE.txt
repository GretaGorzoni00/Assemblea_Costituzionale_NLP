( segni di viva attenzione) . onorevoli colleghi, non avrei preso la parola in questa discussione per una ragione molto personale e molto caratteristica, che spiegherò subito; ma sono stato- per così dire- chiamato in causa più volte ed in maniera così affettuosa e cortese , da impormi l'obbligo, non fosse altro, di esprimere un ringraziamento sia al relatore, onorevole ruini, che, nella sua relazione, ha voluto citare il mio nome con parole così altamente lusinghiere, sia ai vari oratori, dall'onorevole calamandrei all'onorevole rubilli. e più volte sono stato chiamato maestro. ora , intervenire in una discussione come maestro, in un'assemblea politica e sovrana, non è cosa agevole, poichè può generare l'impressione sgradita di un atteggiamento presuntuoso. tanto peggio poi in quanto non posso negare di esserlo; beninteso, però , senza la m maiuscola, perchè la presunzione può riscontrarsi in un maestro qualificato da quella maniera di scrivere la prima lettera. ed io non posso negare di essere stato per lunghi anni un maestro, ma semplicemente con lettera minuscola. la mia prima prolusione di diritto costituzionale è , infatti, vecchia di 62 anni, ed anche se si devono dedurre i 10 passati al servizio del mio paese( intendo quelli al governo) e quelli sottrattimi poi dal fascismo, che rese incompatibile la mia presenza su di una cattedra universitaria di diritto pubblico, resta pur sempre, fatte queste sottrazioni, un periodo ben lungo per aver diritto al massimo della pensione ora, il maestro, così o comunque detto, in un'assemblea sovrana, è assolutamente fuori posto. io ricordo che quando venni alla camera, come deputato di prima legislatura, durate tutta la durata di essa cercai di nascondere tale mia qualità , perchè sapevo che non riusciva simpatica. il professore, cioè il puro teorico, non è amato e bisogna dire, non di rado, con ragione in un'assemblea che deve tener sempre i contatti con la viva realtà . indubbiamente, io vengo qui come un tecnico che si sovrappone al politico; ed ecco la ragione di inibizione, alla quale alludevo. voi lo sapete bene, è una proposizione diffusa, ripetuta, questa: che il torto delle libere forme parlamentari è di non servirsi dei tecnici. quante volte l'vete intesa dire il tecnico pare che i parlamenti, le assemblee escludano gelosamente i tecnici e si cita come un fatto paradossale l'avvocato, ministro della marina; mnistro dei lavori pubblici, e così via. dateci dei tecnici al governo: ecco l'invocazione imperativa dell'uomo della strada. ora, signori, io ho sempre pensato e penso che in queste affermazioni ci sia un contenuto di errore, o meglio ci sia questo equivoco, che non si vuol comprendere: che il tecnico della politica è l'uomo politico vi è una tecnica della politica, la quale appartiene ad una categoria di tecnici che sono gli uomini politici. il vero uomo di stato, nelle questioni tecniche che deve affrontare, deve sapere servirsi degli esperti o dei tecnici, ma deve  poi tradurre le loro conoscenze in un'azione di governo e politica, per cui occorre ben altra vocazione, ben altra intuizione e ben altra esperienza. una grande cultura specifica non è necessaria; qualche volta può essere perfino un sovraccarico, un peso. io ho conusciuto, nella mia lunga vita parlamentare, persone, che erano mediocrissime in fatto di scienza di diritto costituzionale , ma che pure erano uomini politici di assoluto prim'ordine. in obbedienza, dunque, a questa mia convinzione, appunto perchè sono un tecnico in materia costituzionale, dovrei mettermi da parte e lasciare, invece, manifestarsi liberamente quella vocazione politica, che è nei miei colleghi, e non solo come individui, ma come collettività , come genio di moltitudini che sa avvertire i bisogni e le necessità del paese, al di fuori di qualsiasi preconcetto di carattere tecnico. il mio proposito sarebbe stato, dunque, di tacere; eppure, mio malgrado, non posso fare a meno d'intervenire nella discussione, perchè - come ho detto- direttamente chiamato in causa. il sottrarmi potrebbe apparire scontrosità ed allora, da buon maestro, entro senz'altro indugio in argomento; ed in rapporto al documento che esaminiamo, non solo esprimo approvazione, ma dò anzi lode agli autori, mentre, nel tempo stesso, faccio su di esso le più ampie riserve. non vi è nessuna contraddizione fra questi due giudizi. in un certo senso, la commissione, nel suo insieme, e nei singoli membri e nel presidente, ha fatto un vero miracolo. pensate attraverso quali e quanti esami, studi, indagini, una legge ordinaria arriva ad essere approvata vi è un governo che la propone, e quindi un ministro che la redige, o, qualche volta, un direttore generale, o, qualche altra volta, un funzionario di fiducia, in ogni caso sommamente specializzato. ne viene gia così un documento animato da uno spirito unico: qualità questa di prim'ordine, perchè le leggi e le costituzioni hanno anche esse il bisogno di uno spirito che le individualizzi, che dia loro unità di sistema e di pensiero. quella legge vien poi presentata alla camera; la camera nomina una commissione, la commissione la studia; si distende una relazione, ha luogo una discussione, prima generale, poi sugli articoli. dopo che è approvata, passa all'altra camera, dove il ciclo si ripete: una nuova relazione del governo, una nuova commissione della camera, una nuova discussione, tutta una serie di crivelli e di vagli. in questa circostanza, invece, per un documento, la cui importanza supera in misura incomparabile quella delle ordinarie leggi, si può dire che si sia cominciato dal nulla. ecco, quindi, ripetersi il mio lamento, espresso incidentalmente in altre occasioni, di questa assenza del governo. per me, il governo deve essere sempre onnipresente in un'assemblea. non ho nessuna rupugnanza ad ammettere , anzi avrei trovato perfettamente naturale che un gabinetto, in cui sono rappresentate tutte le tendenze dei partiti dominanti, fosse perfettamente in grado di presentare esso un progetto, magari affidandolo a pochi tecnici ai quali impartire i principi regolatori. invece, si è dovuto assistere a questo sforzo di 75 persone, che collaboravano. e che cosa esse trovavano innanzi a loro? nulla. ora, dato il modo con cui l'impresa è stata affrontata, l'opera della commissione ben può dirsi sia stata un miracolo. io ricordo le parole, veramente opportune, del nostro presidente, allorchè , inaugurando il presente dibattito che dovrebbe essere storico, disse: questa non è una discussione generale. egli traduceva, in altra forma, il mio pensiero attuale. questa non è una discussione generale, bensì una discussione semplicemente preliminare. noi ci troviamo qui sotto la pressione di un'urgenza, che è stata un errore: errore, che io posso confessare, tanto più sinceramente, in quanto nell'origine donde esso deriva c'è una quota di torto mio, perchè la legge che prescrisse questi termini, fu approvata su mia relazione. essa, in verità , creava un'assemblea, che proveniva da una elezione solenne e che, appena eletta, si trovava, per l'angustia di quei termini, quasi immediatamente innanzi ad un'altra campagna elettorale, che stava per aprirsi. ed allora, certamente, assai meglio sarebbe valso- ripeto, mi confesso alla maniera slava, in pubblico- , esaurita la grossa questione concernente il capo dello stato, direi ancora più grossa nel suo valore storico che non nei suoi immediati riflessi costituzionali, assai meglio, dico, sarebbe valso mantenere una tradizione, la quale era tradizione di libertà , tradizione di equilibrio di poteri. si doveva necessariamente procedere alla nuova costituzione, ma non sotto l'assillo di questa urgenza. per concludere su questo primo punto, io qui vorrei che ci fosse il sistema inglese delle tre letture e considerare la presente soltanto come una prima lettura; ma occorrerebbe poi ricominciare daccapo l'esame e poi ricominciare una terza volta. ad ogni modo, vi è una osservazione da fare a proposito della deficiente preparazione di quest'atto; ed è un'osservazione, che in un certo senso conforta e in un certo senso sconforta: cioè , le costituzioni le fanno assai più il costume, assai più la maniera della loro attuazione, anzichè la fredda redazione degli articoli. ciò conforta, perchè vuol dire che la somma si può accomodare per via. dissi pure che ciò sconforta; ma sconforta soprattutto coloro i quali sono animati dall'orgoglio- ed in quest'aula spero e credo che ce ne siano pochi- dall'orgoglio d'illudersi che basti la volontà dell'uomo per compiere l'atto creativo della maniera di essere, dell'ordinamento dello stato di un popolo. orgogliosa illusione non è qui il luogo di dissertare- e se lo facesse, davvero il maestro meriterebbe di essere soffocato dai rumori- sulla questione circa il concorso di queste due forze, per cui mentre il gruppo umano nella sua evoluzione obbedisce indubbiamente a delle leggi naturali, tuttavia la volontà dell'uomo, in una scelta che si presenta come libera, vi concorre; ed in quale misura? problemi questi, in cui l'estremo limite della scienza del diritto pubblico generale confina con la speculazione metafisica. una cosa, pero, è sicura, e non è metafisica, ma realtà , che ognuno può osservare; cioè , che i modi e le forze con cui le costituzioni si attuano e si fanno valere, sono determinate dal costume e dalle situazioni storiche piuttosto che da elaborazioni teoretiche. tanto ciò è vero , che di una costituzione scritta si può fare anche a meno. perchè qui non dobbiamo confondere la costituzione come sostanza dell'ordinamento giuridico di un popolo, con la costituzione come documento, in cui quell'ordinamento è scritto. è della prima che non si può fare a meno, giacchè non c'è gruppo umano che non abbia la sua organizzazione, e, quindi la sua costituzione; ma che essa sia scritta in un documento, non è necessario, e basta citare due grandissimi popoli, i quali non hanno avuto costituzione scritta: roma, nei tempi antichi; l'inghilterra, nella età moderna. il senso giuridico-politico di roma ebbe l'intuito preciso della costituzione come sostanza e come nome che deriva etimologicamente dall'espressione: rem publicam constituere. ma una costituzione, nel senso di un complesso organico di disposizioni concernenti tutto quanto l'ordinamento dello stato, roma non la ebbe in alcun tempo. del resto, anche là dove costituzioni scritte ci sono state, l'evoluzione le ha a mano a mano integrate, determinate. si è citato lo statuto albertino, il quale, indubbiamente, attuò una forma di governo parlamentare; ma dove era il riscontro positivo nelle disposizioni di quello? le voci che invocavano: torniamo allo statuto, dirette contro l'istituto parlamentare, erano frequenti. e lo spirito di esse importava, dunque, che lo statuto non ammettesse la forma parlamentare. il che, per verità , non sarebbe del tutto esatto. cercando bene in esso, la forma parlamentare vi si riconosce sotto forma di una responsabilità del gabinetto, che non poteva intendersi se non verso il parlamento. non è che un rigo: i ministri sono responsabili ( articolo 67 st, mi par di ricordare) ; ma è quanto bastava, sia pure come un germe. se mi si permette un paragone piuttosto bizzarro, sarebbe come in quelle figure di giuochi di società , in cui c'è da cercare- poniamo- un gatto attraverso o sotto le foglie di alberi, così nello statuto la forma parlamentare potè restare celata, sebbene vi fosse; ma è nell'attuazione, nell'esecuzione di esso che si era venuta sempre più chiarendo ed affermando. sotto questo aspetto dunque possiamo confidare che, se ed in quanto delle deficienze si riscontrino nella carta costituzionale che spetta a noi di redigere, l'esecuzione, col tempo, riesca a correggerle e ad integrarle. detto ciò in via veramente preliminare, veniamo ad un esame più particolare del progetto di costituzione, che c'è stato presentato. esso è diviso in due parti fondamentali. l'una riguarda la proclamazione dei principi, le definizioni, tutta quella che sarebbe la parte introduttiva dell'ordinamento; l'altra riguarda il vero e proprio ordinamento, cioè precisamente la costituzione. nella discussione avvenuta sinora in questa assemblea, la tendenza degli oratori, in generale, è stata quella di riferirsi più alla prima parte che alla seconda. io penso che per provvedere degnamente alle future sorti del paese, sia quest'ultima che di gran lunga prevalga. ad ogni modo, anche per ragioni di contrasto e per evitare di ripeter troppo cose già dette, io rovescerò l'ordine sistematico del progetto; e comincio dall'ordinamento. qual è l'ordinamento costituzionale, che lo stato d'italia, la repubblica d'italia, assumerebbe, se questa costituzione fosse approvata? come giustificheremmo la sua maniera di essa? in quale casella teoretica sarebbe assegnata per quelle forme di governo, il cui elenco fu iniziato da aristotele più di duemila anni fa? a questa domanda risponde la stessa commissione, la quale, fra le deliberazioni approvate, che contengono dichiarazioni di principio, di tendenza, di indirizzo, registra la seguente: la seconda sottocommissione, udite le relazioni degli onorevoli mortati e conti, ritenuto che nè il tipo del governo presidenziale, nè quello del governo direttoriale risponderebbero alle condizioni della società italiana, si pronunzia per l'adozione del sistema parlamentare, da disciplinarsi tuttavia con dispositivi costituzionali idonei a tutelare le esigenze di stabilità dell'azione di governo e ad evitare le degenerazioni del parlamentarismo. dunque, non mi pare ci sia dubbio: la forma prescelta è quella di una repubblica parlamentare. non si può supporre che si sia, con questo qualificativo di parlamentare, voluto alludere al fatto che ci sono due assemblee rappresentative che insieme fanno le leggi: qui la contrapposizione è evidente, da un lato, alla repubblica presidenziale, che ha pure un suo parlamento in quel senso generico, e, d'altro lato, alla repubblica direttoriale, che ha il suo parlamento anch'essa. e poi si accenna all'eccesso di parlamentarismo, che si vuole evitare. insomma, è la forma parlamentare in senso proprio, che la commissione ha inteso di stabilire: di stabilire e di correggere. correggere che cosa? i difetti del sistema, relativi alla mancanza di stabilità nell'azione del governo ed alle degenerazioni rimproverate sempre al sistema stesse. e, per verità , la mancanza di stabilità si riferisce immediatamente al potere esecutivo. le degenerazioni del parlamentarismo di cui tanto si è parlato, sappiamo che sono nel senso di una invadenza, diciamo, dell'elemento parlamentare, come assemblee e come deputati, sempre in danno del potere esecutivo. dunque, si tratterebbe di una forma parlamentare, dove, però , sia rafforzata l'autorità del governo. così mi pare che vada interpretata quella enunciazione programmatica. ora, signori, o il tecnicismo che mi avete attribuito fallisce in pieno, o è giusto questo che devo dirvi, cioè che l'ordinamento che sorgerebbe da questa costituzione, così come è scritta, non sarebbe una forma parlamentare. quindi, l'intento non sarebbe raggiunto; meno che mai, poi, sarebbe rafforzato il potere esecutivo. non è un governo parlamentare, è un'altra cosa. vedremo che cosa può essere; ma, certo, è un'altra cosa. dovrei qui dare la definizione di governo parlamentare. vi assicuro che ciò mi mortifica, poichè sembrerebbe davvero ch'io mi dessi l'aria di un maestro, tanto più che una tale definizione è assai delicata, perchè il governo parlamentare è così collegato con la realtà della sua attuazione, che il voler estrarre una espressione teoretica di esso, è veramente difficile. ma, ad ogni modo, quale ne è il carattere essenziale? scusate, se fo un salto indietro, e mi riporto a quanto dicevo or ora. poco può la volontà riflessa, consapevole, studiosa su quello che è lo sviluppo spontaneo delle istituzioni in rapporto alle necessità dei gradi di civiltà , che si traversano. ne volete una prova? una prova tangibile, materiale? vi sono forme di governo, che si sono sviluppate presso un popolo determinato, e che presso altri popoli, che pure sono di razza e di civiltà affini, sono state arrestate da forze comprimenti ed opprimenti. ebbene, quando poi la ragione di quella oppressione viene a mancare, trovate che questi popoli assumono immediatamente la forma che avrebbero raggiunta, se lo sviluppo fosse avvenuto in maniera normale: è la simmetria dell'evoluzione di uno stesso istituto per le stesse cause presso popoli diversi. un caso curioso, ad esempio, è quello delle leggi decemvirali romane; le quali apparivano così simili alle greche, e propriamente alle ateniesi, che, in un periodo successivo, i romani, per spiegarsi questa identità , che si giustifica- come ho accennato - con l'evoluzione simmetrica, inventarono la leggenda della missione mandata da roma ad atene per studiare. voi pensate se, in quell'epoca, potesse accadere una cosa simile: una missione di studio all'estero ora, qualche cosa di simile è avvenuto per il sistema parlamentare. esso si svolge in inghilterra, dove trova condizioni propizie alla sua formazione. non si sviluppa negli stati del continente, che sono sotto la compressione delle monarchie assolute; ma, quando finalmente questi ostacoli si rimuovono, voi vedete la francia adottare l'istituto parlamentare, e non soltanto nella forma della monarchia di luglio del 1830, ma nella forma repubblicana del 1848, ma nella forma repubblicana del 1875. in italia, ciò avvenne nel 1860: quel livello si raggiunse, dunque, spontaneamente: quindi, quella forma già l'abbiamo vissuta. io poi tutta la mia vita è stata in funzione di parlamentarità . ora, dunque, quale è l'essenza del sistema parlamentare, del sistema parlamentare, che si può anche disvolere e che forse ha chiuso il suo ciclo? badate: io non intendo qui sopravvalutarlo; è probabile che io muoia con esso; può darsi, anzi, che esso sia già finito, prima. ma, ad ogni modo, io vi dico che il sistema, che voi volete instaurare, in italia, non è un sistema parlamentare. perchè ? quali sono i caratteri dell'istituto parlamentare? intanto, la famosa divisione di poteri. lasciamo stare il potere giudiziario, per semplificare; giacchè temo davvero, di annoiarvi troppo. lasciamo stare, dunque, il potere giudiziario, che qualcheduno vorrebbe fondere con l'esecutivo in un senso ampio. abbiamo così i due poteri: legislativo ed esecutivo. il sistema parlamentare li tiene distinti e li deve tener distinti come funzioni; ma non li assegna in maniera esclusiva ad organi sovrani contrastanti. ed ognuno di questi partecipa ad ognuno di quelli. come? qui sta l'essenza del problema. io non so perchè , nel progetto, l'espressione potere legislativo non venga mai usata; si dice appena, in un articolo, funzione legislativa, ma di sfuggita. il potere esecutivo ora è il capo dello stato, ora il governo; sfugge l'unità della funzione. infatti, queste attività , queste funzioni dell'ordine legislativo e dell'ordine esecutivo, distinte nella loro portata e nel loro contenuto, sono affidate ad organi sovrani. sovrani vuol dire liberi da ogni gerarchia tra loro, equivalentisi, interferenti; ognuno partecipa dell'altro in maniera da determinare una collaborazione e da impedire la sopraffazione. è tutto un giuoco di equilibrio. ora , vediamo quale riscontro abbiano questi elementi propri- diciamo- della forma parlamentare nella costituzione, che ci è proposta. abbiamo il titolo i, in cui è detto che il parlamento si compone della camera dei deputati e della camera dei senatori. (ndr articolo 52 pr) nella forma veramente originaria dell'istituto parlamentare, quale ci viene dall'inghilterra, il parlamento comprende anche il capo dello stato: il re in parlamento. debbo riconoscere che le costituzioni repubblicane non ripetono il principio inglese; ma, io non capisco questo sforzo, comune, del resto, in genere, alle repubbliche di altri stati, nel senso di deprimere l'esecutivo repubblicano, di indebolire, di limitare i poteri del capo dello stato, di diffidarne, insomma. invece, io riconosco perfettamente naturale- e ciò si collega con quell'ossequio, che si deve alla rappresentazione esteriore della sovranità - che il capo dello stato sia dichiarato parte del parlamento. qui voi l'espellete; ma è espulso nella forma, perchè non lo si può eliminare ed ignorare, come vedremo, del tutto. difatti, rientra, ma rientra dalla finestra; rientra male. perche? così , dunque, la tendenza di questa costituzione sarebbe di escludere il capo dello stato dall'attività legislativi: il che è contro l'essenza dell'istituto parlamentare, che- come ho detto- è : compartecipazione. qualche cosa, nondimeno, vi resta; ma sempre circondata da questo sospetto, ma sempre dominata da questa tendenza ad imporre limiti. l'iniziativa delle leggi viene riconosciuta al governo; quindi, esso viene così a far parte del potere legislativo, perchè per necessità non se ne può fare a meno , malgrado tutte le prevenzioni: perchè è impossibile escludere il governo, che ha l'immediato contatto con i bisogni del paese, dal momento solenne della formazione della legge. esso ha, dunque, l'iniziativa, ma è una iniziativa, che è svalutata per il fatto stesso di essere in comune con una quantità di altre fonti. invece, in passato, sembrava che dovesse averne quasi il monopolio; e, difatti, l'iniziativa parlamentare, per quanto ammessa, era accompagnata da quella formalità della presa in considerazione, che costituiva una condizione assai severa cui era subordinata l'esercizio della iniziativa da parte dei singoli deputati. la percentuale delle leggi d'iniziativa parlamentare era assolutamente minima; l'iniziativa restava sempre nelle mani del governo. qui, al contrario, abbiamo l'articolo 68 pr, che dice: l'iniziativa delle leggi appartiene al governo, a ciascun membro delle camere ed agli organi ed enti cui sia conferita da legge costituzionale. quindi, senza limiti di sorta. io poi non capisco bene il punto relativo a questi enti od organi concorrenti nell'esercizio dell'iniziativa legislativa, almeno come una categoria. sara ignoranza mia. poi, al secondo comma dello stesso articolo, è detto: il popolo ha sempre l'iniziativa delle leggi, mediante la proposta, da parte di almeno cinquantamila elettori, di un disegno redatto in articoli. così , dunque, l'iniziativa dell'attività legislativa compete al governo e a tutti i membri di tutt'e due le camere; e saranno un migliaio di persone, e forse anche più . si aggiunge l'iniziativa di tutti i cittadini, purchè siano raccolte cinquantamila firme. ora, che cosa sono cinquantamila firme? qual'e la persona che si rispetta qua dentro, che non sia sicura di trovarne cinquantamila che corrispondono a meno di due quozienti? anzi, il quoziente del collegio nazionale superò da solo quella cifra. e poi i partiti organizzati; basta che essi chiedano cento-cinquanta firme ad ogni collegio anche una idea bizzarra potrà arrivare ad impegnare le due camere in una discussione legislativa: abbiamo, infatti, l'articolo 69 pr che dice: ogni disegno di legge deve essere previamente esaminato da una commissione di ciascuna camera ecc. . vedete voi da quì questo povero parlamento futuro, assillato da una quantità di iniziative, che gli piovono da tutte le parti. il governo, poveretto, è tollerato anch'esso, mentre ogni deputato proporrà le sue leggi, e così ogni gruppo di cinquantamila elettori. voi capite francamente, mi pare che sia questa una indiretta svalutazione dell'iniziativa parlamentare. in questo senso, voi indebolite il governo, in quanto gli date, sì , una competenza che è di ordine superiore; ma la diffondete poi con tanta larghezza da ridurre a ben poco il contenuto di autorità che ne sarebbe il presupposto. e quali sono i rapporti del governo con questo parlamento? perchè , badate, questo delicatissimo, vitale rapporto fra organi dell'esecuzione ed organi della legislazione, questa compenetrazione reciproca, questo vivere insieme, collaborando e controllandosi, ha la sua espressione esterna, personificata, vivente. in che? nel gabinetto: il gabinetto è il bilanciere di questo orologio, di questo cronometro, che è il sistema parlamentare , perchè il gabinetto, da un lato, è potere esecutivo, deriva dal capo dello stato, lo rappresenta, e d'altro lato, è parlamento, ne fa parte, lo dirige, lo controlla, lo guida. ora, questo gabinetto ( qui è chiamato governo) , questi ministri, quali rapporti hanno col parlamento? vediamo la formulazione dell'ultimo comma dell'articolo 61 pr: i membri del governo- intanto, qui non appare l'unita del gabinetto, perchè si parla di membri, considerati ad uno ad uno, - anche se non fanno parte delle camere, hanno diritto e, se richiesti, obbligo di assistere alle sedute. questa espressione fa quasi presumere che possano esservi tirati per i capelli. debbono essere intesi ogni volta che lo richiedono. dov'è più quella collaborazione intima, continua, fra il gabinetto, rappresentante dell'esecutivo, ed il legislativo? sembra che ognuno se ne vada per la propria via e che debbano essere messi insieme quasi per effetto di un comando. il capo dello stato poi, non ha la sanzione. la repubblica francese del 1875 gli dava, almeno, il veto sospensivo: qui il capo dello stato non è chiamato che per promulgare le leggi approvate, dalle due camere. non si dica che sono scarsi i precedenti , in cui un capo dello stato, avente il diritto di sanzione, l'abbia negata. ciò derivava appunto dalla intimità e continuità dei rapporti fra il gabinetto e le camere; ma a parte ciò , dico la verità , il fatto del capo dello stato, che promulga una legge ch'egli ha sanzionato, ben s'inquadra nell'alta nobiltà della sua funzione: sanziona e promulga. ma questo presidente di repubblica, senz'aver preso alcuna parte all'approvazione della legge, è chiamato, quasi per sentirsi dire: per conto nostro, ordina, giacchè la promulgazione è il momento dell'ordine. io non intendo giudicare se ciò sia un bene o un male: affermo solo che non trovo che sia questo un governo parlamentare. e dire che s'intenderebbe rafforzare l'esecutivo consideriamo ora alquanto il parlamento. a proposito del parlamento, si presenta un caso veramente tipico di quel compromesso, di quel sistema di compromessi, che dicono abbia presieduto alla determinazione di molta parte della costituzione; ma questo è il più caratteristico. intendiamoci, non c'è niente di male, perchè si vive di compromessi; ma quello cui sto per accennare , è sommamente interessante, perchè è evidente che nella commissione si verificò l'urto- quell'urto, che nella vicina francia arrivò a contrasti così drammatici e diede luogo ad una rinnovazione dell'atto costituzionale- fra chi voleva una camera unica e chi ne voleva due, unicameralismo e bicameralismo. or su questa questione, veramente fondamentale, qui fra noi, si venne, come ho detto, ad un compromesso, cioè si creò una terza specie, di cui può dirsi che non è nero ancora e il bianco muore. io non so tra chi si svolsero le trattative; ma so che uno dei due rimase ingannato , e rimase ingannato appunto colui che sosteneva il bicameralismo, e fu messo nel sacco da chi voleva una sola camera. perchè ? perchè accanto alle due camere, si creò un tertium genus, cioè l'assemblea nazionale costituita dalle due camere. ma prima di trattare dell'assemblea nazionale, occorre dire qualche parola a proposito della formazione della seconda camera. l'obiezione più grave, che si muove dai sostenitori dell'unica camera ai sostenitori delle due camere, è questa: ch'essa non è che una duplicazione, un doppione, un bis in idem; perciò , dunque, l'importante problema della costituzione rispetto alla seconda camera è quello d'istituirla in maniera da riuscire diversa dalla prima. quanto più sarà diversa, tanto più efficace sarà il freno contro la temuta onnipotenza dell'altra. ora, le maniere di farla diversa sono molteplici. non mi ci soffermo, perchè sarebbe questo uno di quegli esami particolari, che il nostro presidente così opportunamente ci ha invitati a non fare. non mi soffermo su questo punto; ma è fuori di ogni contestazione che diversa debba esserne la costituzione, poichè se dovesse essere la stessa che quella della prima camera, sarebbe allora inutile farne due. ora, qui abbiamo questa seconda camera eletta, per due terzi, da un corpo elettorale che è presso che lo stesso di quello della prima. non ha importanza la differenza dell'età , che gli elettori abbiano superato o no i 25 anni. e nemmeno do soverchia importanza ai requisiti per la eleggibilità , a proposito dei quali osservo che fra le categorie degli eleggibili sono compresi i presidenti della repubblica e subito dopo i consiglieri comunali di ogni comune anche minuscolo ( ilarità ) . fin qui non credo che le differenze siano rilevanti. si aggiunge poi che l'elezione è fatta per due terzi a suffragio universale e diretto e per l'altro terzo dai consigli regionali. questa è l'unica innovazione; ma non è una differenza tale da determinare una efficiente differenza qualitativa. dico la verità , che, in queste condizioni, io che sono un bicameralista convinto, quasi quasi . farei anche a meno di questa seconda camera, dato il modo col quale essa è costituita. giacchè , come dicemmo e com'e noto, il bicameralismo a questo deve servire: a stabilire, cioè , quel sistema di equilibrio delicatissimo con la prima camera per impedire che una camera sola si attribuisca un potere senza limiti e senza contrappesi. ed una delle cause del fallimento della costituzione repubblicana francese del 1848, che finì male con napoleone iii, fu appunto perchè quella costituzione non aveva istituito che una camera sola. abbiamo proprio l'esempio pratico dell'errore, nella forma più manifesta e patente io dico sempre ai francesi, che ci rimproverano il nostro fascismo: voi avete avuto il secondo impero, ed il secondo impero fu fascismo. è stato il fascismo francese, e- curiosa coincidenza - vi si può perfino osservare la corrispondenza del periodo di 21 anni: dal 1851 al 1871. è un caso che impressiona e deve far pensare seriamente a molti dei lati del raffronto, anche per nostro insegnamento. ma chiudiamo la parentesi. dunque, abbiamo due camere che si rassomigliano, e di più c'è l'assemblea nazionale. nel compromesso che fu fatto, quelli della doppia camera ebbero la peggio, perchè si creò questa assemblea nazionale dalla fusione delle due camere, alla quale si è dato questo pò pò di poteri, cui ora accennerò . curioso: sarà un caso, anche se qualche maligno possa affermare che sia del pudore; ma sarà , certo, un caso ; non c'è un articolo, che enumeri tutte le attribuzioni della assemblea nazionale. io ho dovuto cercarle, mettendo insieme faticosamente tutti gli articoli che vi si riferiscono. ebbene, questa è la camera che detiene veramente il potere, che ha le chiavi della cassaforte. vedete infatti quali funzioni essa esercita: elegge il capo dello stato e lo supplisce per mezzo di un presidente, preso alternativamente da quelli delle due camere. è stabilito che la assemblea nazionale si dà un proprio regolamento per tutte le funzioni che deve compiere, il che è giusto; ma, nel tempo stesso, attesta la permanenza e l'importanza dell'istituto. quindi, avremo un ufficio di presidenza permanente. è la vera unica camera, dunque, che elegge, come dicevo, il capo dello stato e lo supplisce; è un caso in cui la scelta importa una certa subordinazione. inoltre, decide: la mobilitazione e l'entrata in guerra, l'amnistia e l'indulto ( questo argomento potevano forse lasciarlo alle camere) ; poi mette in istato di accusa il presidente della repubblica e, forse , anche i ministri. diciamo di passaggio che questo punto non è chiaro. secondo me, credo che si voglia fare riferimento all'assemblea nazionale, perchè nell'articolo 90 pr è detto: il primo ministro ed i ministri possono essere messi in stato di accusa dalle due camere. ora, che cosa vuol qui significare: le due camere? . con due deliberazioni distinte e separate? questi ministri dovrebbero perciò passare attraverso due stadi di giudizio; e non potrebbe allora verificarsi che una camera li accusi e l'altra camera li esalti? quale potrà essere la soluzione giuridica fra due atti formalmente contraddittori? evidentemente, quando si dice due camere, si deve voler significare che esse agiscono insieme. poi sono inviati innazi alla corte costituzionale. per fortuna, io non tornerò più a fare il ministro; ma vi dico la verità che in tal caso mi sentirei molto indifeso. il ministro ha bisogno di un giudice politico, se il suo reato è ministeriale. che cos'è questa corte composta per metà di magistrati, che saranno uomini insospettabili, colti ed esperti giuristi, ma appunto per ciò di una pericolosa incompetenza per giudicare politicamente un reato ministeriale? io non so quanti reati abbia commessi; e non soltanto durante la guerra, quando dovevo rilasciare passaporti falsi e giunsi allora perfino ad organizzare il furto di una cassaforte ( ilarità ) ; ma anche prima . ne serbo tuttora il ricordo. allorchè ero ministro dell'istruzione, mi piombò addosso, un giorno, il sovrintendente alle arti e ai monumenti napoletani per informarmi che l'arco angioino, il famoso arco, prodigio di arte e di bellezza, stava per crollare per lesioni dovute alla gloriosa vetustà . ebbene, puntellatelo mi pare che il provvedimento sia semplice . mi risponde: ci vogliono 10000 lire, e non le abbiamo. chiamo il ragioniere capo, il quale mi conferma: non le abbiamo; il capitolo non ha disponibile quella somma di 10000 lire. allora, mi precipito dal ministro del tesoro- era un personaggio illustre, degno di ogni rispetto- e gli dico: sta per crollare l'arco angioino ed ho bisogno di 10000 lire. tu non pensi che alla tua gloria fu la risposta ed io debbo pensare alla conversione della rendita. riuscii a trovare le 10000 lire fuori il capitolo del bilancio. commisi un reato? è probabile, ma vi domando: mi avreste condannato, se fossi stato mandato dinanzi a voi? . torniamo alla nostra assemblea nazionale. essa mette in istato d'accusa il presidente della repubblica; dà un voto al nuovo gabinetto, in una maniera formale che è più di nomina che di fiducia, come vedremo fra poco a proposito della totale esautorazione che si è fatta del capo dello stato. questa esautorazione, per ora, possiamo non avvertirla, perchè abbiano un capo qualificato da quell'antipatica aggiunta di provvisorio, ma che di questa provvisorietà si giova in quanto sa e può continuare la tradizione di capo di stato in un regime veramente parlamentare, e perchè personalmente uomo insigne, che ha la virtù dell'esperienza e dell'ingegno e che impone l'alta autorità e l'avvincente fascino della sua persona. dicevamo che l'assemblea nazionale dà il voto al nuovo gabinetto in maniera formale, ed in maniera formale gli esprime la sua sfiducia: cioè, parliamoci chiaro, è essa che lo nomina; è essa che lo manda via. sono delicate distinzioni, ma sta in esse tutta l'essenza dell'istituto. nella genuina forma di governo parlamentare, il capo dello stato, dopo la crisi che si determina, cerca di rendersi conto della situazione, d'interpretarla , di trovare la soluzione più idonea ( donde la ben nota espressione di consultazione) ed alla fine prende una decisione sotto la sua responsabilità , per quanto coperta dal nuovo presidente del consiglio. comincia, allora, una nuova fase di attività politica. ma, col presente progetto di costituzione, la cosa va ben altrimenti: qui è l'assemblea che, pochi giorni dopo nominato il nuovo ministero, lo collauda con la sua approvazione e gli conferisce autorità . ed è parimenti la assemblea che decide della sfiducia nel ministero; e, a questo riguardo, si prevede un procedimento piuttosto singolare, giacchè non importa se un ministero sia in minoranza in una delle due camere: esso non si dimette. se anche questo sia un modo di assicurare la stabilità del governo, lo creda pure chi vuole: quanto a me, lo ritengo, invece, come il mezzo più sicuro di deprimerlo e mortificarlo: soprattutto, questi mezzi meccanici ripugnano al sistema parlamentare. ricordo un grande uomo di stato e un grande parlamentare, una bella figura democratica: gladstone, il quale si dimise, perchè alle elezioni generali la sua maggioranza, che era di 100 voti, era caduta a 50; bastò quello perchè si dimettesse. qui, al contrario, possono esservi dei ministeri, i quali, nonostante i ripetuti voti di sfiducia di una delle due camere, continuavano a governare fino a quando non intervenga l'assemblea nazionale a notificare loro formalmente che è l'ora di andarsene e finalmente poi è essa che nomina i membri della corte costituzionale- di questa famosa corte parleremo in seguito- , nonchè la metà dei membri del consiglio della magistratura. ora, ditemi: un organo, che assomma tutti questi poteri , è o non è il vero fulcro, il centro dell'esercizio della sovranità nella struttura costituzionale? e il capo dello stato? ma, il capo dello stato ha veramente la figura di un faineant, di un fannullone, in questa prossima costituzione. l'articolo 83 pr proclama, è vero, che il presidente della repubblica è il capo dello stato e rappresenta l'unità nazionale, onore, funzione, certamente altissima, ma puramente simbolica e, quindi, come azione, soltanto decorativa. ora, l'autorità bisogna sentirla prima per poi rispettarla; ma rispettarla, senza sentirla efficiente come azione e come potenza, è cosa di una estrema difficoltà , specie presso le masse popolari. vediamo ora rapidamente quali ne siano le funzioni. dice l'articolo 83 pr. promulga le leggi ( e di ciò abbiamo già parlato) ; emana i decreti legislativi e i regolamenti: attribuzioni e competenza importanti, ma che appartengono ad un ordine inferiore e subordinato come fonti del diritto; nomina ai gradi indicati dalla legge i funzionari dello stato: attribuzione di amministrazione ordinaria, senza nessuna possibilità di libertà nella scelta. e bene che sia così ; ma è cosi. accredita e riceve i rappresentanti diplomatici; ratifica i trattati internazionali, previa, quando sia richiesta, l'autorizzazione delle camere. or, io non comprendo bene la portata di una ratifica come prerogativa per sè stante del capo dello stato; ma resto nel dubbio di essere io stesso in errore, se considero che nella commissione era compreso qualche maestro autentico di diritto internazionale. la ratifica, come a me appare, avviene in un secondo momento, di cui anche il primo appartiene d'altronde al capo dello stato: la ratifica, per diritto internazionale, è la conclusione del negoziato che si inizia appunto da un plenipotenziario, che riceve le credenziali dal capo dello stato. la necessità di un'approvazione della camera deriva da limiti imposti dal diritto pubblico interno; ma, nei rapporti con l'estero, la rappresentanza spetta, di regola, al capo dello stato. vi sono eccezioni; ma in casi per l'appunto eccezionali. ha il comando delle forze armate, presiede il consiglio supremo di difesa; dichiara la guerra deliberata dall'assemblea nazionale. questa sì che è un'attribuzione essenziale e vitale. il fascismo creò giuridicamente la dittatura e preparò il colpo di stato ( e mi duole che il decreto porti la controfirma di armando diaz e di thaon de revel; ma io avvertii subito la rovinosa gravità che entro lo stato vi potessero essere forze armate che non dipendevano dal capo di esso : questa fu la distruzione dell'ordinamento costituzionale esistente ) . io non vedo oggidì alcun brave general, alcun boulanger, che possa aspirare alla presidenza della repubblica; pero, badate bene, questo potere è tanto più pericoloso in quanto il futuro capo di stato, come potere effettivo, non ha altro che questo la tentazione di abusarne sarebbe forte presiede il consiglio della magistratura. avrei qui qualche dubbio da esprimere sulla compatibilità delle due funzioni; ma questo è un punto particolare e posso non soffermarmi. può concedere grazia e commutare le pene, e con questo torna a partecipare al potere legislativo. nell'articolo 85 pr giustamente si afferma che nessun atto del presidente della repubblica è valido, se non è controfirmato dal primo ministro e dai ministri competenti, che ne assumono la responsabilità . dunque, qui il principio della irresponsabilità del capo dello stato è mantenuto, dal momento che di tutti questi atti nessuno dipende da una sua attività personale: tutto è sotto controfirma del presidente o dei ministri. principio, senza dubbio, essenziale per la forma di governo parlamentare; ma bisogna che concorra quest'altra condizione non meno essenziale: che il gabinetto ripeta la sua autorità dal capo dello stato, pur dovendo, di regola, avere la fiducia del parlamento. ed è questa condizione che manca. si dichiara, dunque, che non è responsabile, tranne che per atto di alto tradimento o per violazione della costituzione; in tale caso, può essere messo in stato di accusa dall'assemblea nazionale. non vedo che sia prevista espressamente la inviolabilità ; o se si intenda compresa nella irresponsabilità . si prevede l'ipotesi di una azione penale, però solo in quanto dipendente da alto tradimento; ma restano i reati comuni. senza offesa verso chi è rivestito di così alta autorità , si può supporre che un presidente di repubblica voglia guidare di persona l'automobile, e che metta sotto qualcuno. questo non è un reato costituzionale: come sara regolato? potrebbe essere emesso contro di lui un mandato di cattura? un giudice istruttore potrebbe disporre della persona del capo dello stato? potrebbe darsi che un bello spirito- e ce ne sono- citi, in un giudizio civile, il presidente della repubblica, affermando di esser creditore, poniamo, di una cifra x, e gli deferisca l'interrogatorio, il giuramento. vedete allora il capo dello stato andarsene al palazzo di giustizia ed aspettare nell'anticamera d'un giudice, per essere ricevuto e sottoposto ad un esame, che può non essere rispettoso? queste sono questioni che si pongono. concludendo: un capo dello stato, esautorato: un'assemblea, sostanzialmente unica- come vi ho dimostrato- la quale detiene effettivamente tutti i poteri, dispone di tutte le leve. dunque, totalitarismo di assemblea, e cioè , quello precisamente che deve fare impressione su coloro che si preoccupano della assemblea unica. ma le assemblee agiscono sempre attraverso un individuo. orbene, sapete chi io vedo quale vero detentore dell'autorità , secondo questa costituzione? la figura del primo ministro. perchè è il primo ministro che ha tutti i poteri; quelli del capo dello stato, perchè è lui che ne risponde; è lui che effettivamente comanda; e, come ministro dell'interno, ha immediatamente a sua disposizione delle forze armate, quelle di polizia. mediatamente, attraverso un comandante di stato maggiore, quella dell'esercizio. e poichè ha la maggioranza nell'assemblea, in quella assemblea, in cui si concentra tutta la sovranità della legge, l'espressione suprema della volontà dello stato, è veramente nel primo ministro che finisce col concentrarsi tutta l'autorità effettiva. il resto è nominale. secondo me, se io dovessi qualificare questa costituzione, direi che è una costituzione totalitaria per l'assemblea; ma l'autorità dell'assemblea è trasferita necessariamente in un capo, il quale capo, se è capo d'un partito, che ha la maggioranza nell'assemblea , è proprio un dittatore, potrà fare quello che vuole. questa situazione è , però , difficile a presentarsi; mentre più probabile è che l'attuale sistema di una coalizione di partiti continui. si governa attraverso accordi personali fra i capi dei partiti formanti la maggioranza. il sistema attuale. ed allora come lo si qualifica? è un governo direttoriale; che suppone una pluralità di capi non fusi nell'unità direttiva, che deve esser propria dell'unità dello stato. più particolarmente, insomma, la situazione attuale si può qualificare un triumvirato. parlando francamente, senza vani eufemismi e con quella bonarietà , che è una delle belle caratteristiche nostre italiane, io vorrei prospettarvi una ipotesi, che non è inspirata da alcun senso di malignità , poichè io non voglio male a nessuno. supponiamo, dunque , che si mettano d'accordo de gasperi, togliatti e nenni; in tal caso, essi sono padroni di fare quello che vogliono. ( si ride) . non è facile, ma può essere. di triumvirati la storia ne conosce tre. c'è quello del consolato di napoleone i; e lì non ci fu questione, perchè egli, da padrone, assunse tutti i poteri e lasciò agli altri i pennacchi e le divise. ma qui finora, fra i nostri tre, non c'è messuno che abbia guadagnato la battaglia di marengo ( si ride) , e quindi, da questo lato, non c'è da temere. ma ci sono i due triumvirati romani, che si succedettero. ora, meno una, quelle sei persone finirono male ( si ride) ; però , finì male anche la democrazia, e questo ci deve stare più a cuore. del primo triumvirato, composto di cesare, pompeo e crasso, non solo pompeo, ma anche crasso, che era il finanziatore, morì ammazzato. ( si ride) . e quindi si generò la dittatura. il dittatore, che si chiamava giulio cesare, finì , come sapete, ucciso sotto la statua di pompeo, che- secondo una tradizione- orna la sala del consiglio presieduto dall'onorevole ruini. ( si ride) . quanto al secondo triumvirato, il terzo componente si chiamava lepido e si ritirò : egli non morì di morte violenta, ma insomma non se ne parlò più . e quanto ad antonio e ad ottaviano, voi sapete che finirono in urto e venne fuori , finalmente, il cesare: il cesare dell'impero, e fu la fine della repubblica, la fine della democrazia romana. io non so fra i nostri tre chi potrebbe aspirare ad esser dittatore. sotto l'aspetto della medaglia, non andrebbe bene nenni, perchè è un branchicefalo ( si ride) ; mentre gli altri due sono dolicocefali. ma de gasperi ha un certo prognatismo, che non giova a un profilo di medaglia. l'unico che avrebbe una linea da medaglia, sarebbe togliatti. ( si ride) . ad ogni modo, non voglio dilungarmi sul pericolo di una dittatura. e vengo alla corte costituzionale. è inutile farsi delle illusioni. l'autorità ad un istituto non viene da una definizione, da un conferimento astratto di poteri: deve avere radice nella istituzione stessa, o per la forza politica che rappresenta o per la tradizione che si è venuta formando. or, tali condizioni mancano totalmente in questa futura corte, che avrà la formidabile competenza di giudicare della validità delle leggi con questo pò pò di proclamazioni di principi generali che fate e che rappresentano un pericolo anche maggiore per il fatto che la costituzione è rigida. quindi, allorchè verranno le leggi, con tutto il loro sistema di disposizioni particolari, e si troveranno di fronte ad un principio generale proclamato dalla costituzione, potrà sempre esserci una parte, che andrà dinanzi alla corte costituzionale per sostenere che è stato violato questo o quel principio. or questa corte sarà per metà formata da magistrati. io ho per i magistrati il più grande rispetto, la più grande ammirazione; ho vissuto e vivo la loro vita. or bene, la mia lunga esperienza giudiziaria me li fa apparire circondati di un'aureola. brave, egregie persone, che si incontrano per le vie, tanto semplici, che sembrano modeste se non umili; ma quando han rivestita la toga, si elevano ad una dignità augusta, quando si tratta del loro ufficio: essere adeguato presidio per la difesa di quello che è l ' onore, la famiglia, il patrimonio di noi tutti. mancherei però di sincerità , se non aggiungessi che le stesse garanzie io non riscontro, quando i magistrati sono di fronte alla sovranità dello stato. e non già per un sentimento, che li diminuisca. io ho conosciuto magistrati di una perfezione assoluta nell'esercizio delle loro funzioni; ma, quando era in gioco lo stato , avevano un istintivo movimento reverenziale che turbava il perfetto equilibrio del valutare la ragione ed il torto. e tutti i colleghi avvocati sanno come non mancano casi in cui la cassazione abbia mutato addirittura giurisprudenza, tutte le volte che loro apparisse in gioco un grave interesse pubblico. per ciò stesso, io non sarei eccessivamente severo nel giudicare casi di questo genere, come quando, ad esempio, un ministro del tesoro venga a dire: se non mutate la vostra giurisprudenza della ritetibilità di ciò che si dà ob turpem causam, tutte le banche falliscono. così dopo l'altra guerra, allorchè ci fu tutta quella speculazione sul marco; onde se le banche avessere dovuto restituire le differenze, secondo la precedente giurisprudenza dello stesso supremo collegio sarebbero fallite. voi vedete che non è maldicenza o irriverenza il ritenere che si tratta di un ordine il quale, per la natura stessa dell'ufficio che riveste, ha una sensibilità , che in generale è per esso un pregio, in quanto lo tiene lontano dalla politica, ma non lo rende atto per questo nuovo ufficio in cui il diritto non si disgiunge dalla politica. e che dire poi delle altre categorie, che integrano l'altra metà ? io, per esempio, sarei eleggibile, ma sento che sarei un pessimo giudice. domando scusa, se non posso soffermarmi e vengo rapidamente all'altra parte. quanto a questa che è la prima parte del progetto, sono stati pronunziati dei discorsi che, dal mio punto di vista, giudico definitivi, anche se per altri aspetti possano essere discutibili: e cioè , il discorso dell'onorevole calamandrei e quello dell'onorevole rubilli. e innanzi tutto: perchè tante definizioni? a proposito di quanto dicevo in principio, un certo miglioramento si è ottenuto in confronto delle prime edizioni. in esse c'era, per esempio, la seguente scoperta: che ogni uomo è soggetto di diritto il che val quanto dire che un uomo non è una cosa. però , anche qui, in questa lezione riveduta e purgata, frequenti sono le definizioni. ebbene, omnis definitio periculosa, dicevano i romani, che se ne intendevano. badante poi che non è a delle definizioni che si presta obbedienza, perchè quando sbagliano, e non c'è potenza di sovrano che possa renderle obbligatorie. allorchè napoleone, ch'era un genio, ma ch'era pure ignorante di diritto, intese dai giuristi la definizione della donazione, chiese con maraviglia: la donazione, un contratto? ma niente affatto; non c'è che il solo donante che si obbliga; mettete: un atto. e quelli obbedirono: la donazione è un atto. eppure, malgrado la imposizione napoleonica, tutti i giuristi hanno sempre detto, da tutti è stato sempre riconosciuto che essa è un contratto. non c'è rimedio, non si può - neanche da un legislatore -mutare la sostanza di una cosa. or, di definizioni, in questo progetto, ce n'è una quantità , ce ne sono tante. non perdo tempo, e cito un esempio: la famiglia è una società naturale. ma che vuol dire? ( si ride) . perchè naturale? intanto, non sarà la famiglia una società sin dal principio; perchè in due non si fa una società nel senso di gruppo sociale. ma perchè - ripeto- naturale? volete dire, perchè originaria? beh , ma in questo senso, tutto è naturale. diceva una dama, in una graziosa commedia francese di parecchi decenni fa, ad un tale che osservava: il tale è un figlio naturale- ma tutti i figli sono naturali ( ilarità ) . naturale, adunque, originaria, forse perchè deriva dall'unione sessuale? che se si vuole, con questo, tornare alla definizione romana di quel diritto che natura omnibus animalibus docuit, si commette un errore, perchè fra gli animali non vi è matrimonio e non vi è famiglia: il matrimonio, la famiglia sono istituzioni squisitamente esclusivamente umane. non c'è nulla di animale in queste forme sociali di vita. e ad ogni modo, se volete dire che è un'istituzione originaria- come si dice nelle scuole- cioè, che ha una ragione in se stessa, allora una grande città - roma, per esempio- che è ? è , forse, artificiale? è stata essa creata dalla legge comunale e provinciale? e le stesse regioni; in certi casi, l'appartenenza a taluna di esse- quella sicilianità , per cui io mi sento più profondamente italiano- ebbene, non è una espansione di quell'attaccamento naturale alla propria terra, al proprio sangue? ma, per ciò , appunto, mi domando: che cosa può valere, in un testo legislativo, una definizione di questo genere? . e passiamo a quest'altra definizione- qui mi avvicino ad una zona infiammabile: - lo stato e la chiesa cattolica sono, ciascuno nel proprio ordine, indipendenti e sovrani. badate, questa definizione io l'accoglierei; però , non come deputato che fa una costituzione, bensì come un cultore di diritto. se con essa si vuol dire che ogni ordinamento giuridico, in quanto si costituisce, è per se stesso indipendente e sovrano, io vi dico di sì ; ma la portata di tale riconoscimento è ben più ampia e generale. dovunque c'è una forma di gruppo sociale , che arriva a darsi un ordinamento, ivi c'è una indipendenza, e, in un certo senso, una sovranità . si può arrivare sino alle associazioni a delinquere: una banda di briganti si sente indipendente, sovrana- e come - ed ha il suo diritto penale, ed ha il suo ministro del tesoro. da un punto di vista, diciamo, di studio, di speculazioni teoriche, io mi accosto effettivamente a questa teoria. ma perchè metterla nella costituzione, dando luogo ad ad equivoci, ad interpretazioni, che potrebbero essere false ed erronee per chi non si è , direi, specializzato in questo genere di studi? si può essere una persona coltissima, eppure ignorare o non capire una qualche cosa. io non ho mai capito la dottrina di einstein, per quanto l'abbia studiata. e così via. dalle definizioni passando ora alle dichiarazioni di principio, enunciate nel progetto, io, a questo proposito, mi differenzio alquanto dai preopinanti, e me ne differenzio in questo senso: che la proclamazione di principi, che siano di guida alla legislazione dello stato, di principi, che in certo senso si possono concepire superiori a noi, che precedono la nostra stessa costituzione, che questa proclamazione si faccia, io lo credo utile ed opportuno. quando siano messi in pericolo quelli che ironicamente eran chiamati i grandi principi, quando sia avversata l'osservanza di essi come affermazione dei diritti della personalità umana, si può e si deve proclamare che la costituzione è offesa nelle sue parti più vitali. si tratta di qualche cosa che è superiore a noi stessi, come assemblea costituente. noi andremmo al di fuori della nostra competenza se solennemente non li affermassimo. tuttavia, anche di queste dichiarazioni io userei con maggiore parsimonia; dico la verità , mi atterrei alla proclamazione dei diritti veramente tradizionali- quelli di libertà , di eguaglianza, di fraternità . e sotto questo aspetto, voto toto corde tutta quella parte nuova di proclamazione di diritti, che riguarda l'uomo non come individuo, ma l'uomo come membro di questa società , la quale non è vero, secondo la dottrina di rousseau, secondo le paradossali sue pretese, che sia stata malefica. anzitutto, benefica o malefica ch'essa sia, è una legge della evoluzione sociale, a cui non ci si sottrae; ma non è vero che sia stata malefica: contrariamente alle fantastiche costruzioni del contratto sociale l'uomo, allo stato di natura, era un bruto e tale sarebbe rimasto. l'uomo è assurto agli alti gradi della sua personalità attraverso la convivenza sociale; ma questa convivenza sociale- bisogna riconoscerlo- ha pure creato i mali sociali: dalla malattia alla disoccupazione del lavoratore; e così via via, l'indigenza, la miseria, lo stesso vizio, lo stesso delitto, sono mali sociali. che fra le proclamazioni dei diritti della personalità umana si aggiunga anche quella del dovere della società di provvedere a questi mali, che essa stessa determina e causa, io lo credo opportuno e utile. è una integrazione dei principi di libertà e di eguaglianza con quello della fraternità . ( vivi, generali applausi) . e così , precipitando, vengo alle ultime cose, che mi proponevo di dire. qui il tecnico finisce, se dio vuole. qui sono l'uomo politico, e desidero trattare o meglio accennare a due argomenti; il primo di essi è la inclusione dei patti lateranensi nella costituzione. badate, io tengo a dichiarare e ad affermare- anche se ciò debba essermi rimproverato, come mi è stato da taluno rimproverato- che sono stato io l'autore o, dico meglio, colui che consentì al patto centrale dell'accordo e della pacificazione. questo ormai è storico : quella che è la base degli accordi lateranensi era stata definitivamente conclusa con me. il mio non fu un tentativo, come tanti ne registra la storia: effettivamente a parigi, nel giugno 1919 , tra la fine di maggio e i primi di giugno, quegli accordi poterono dirsi conclusi. quando terminò il mio colloquio, che si collegava con altri colloqui, con monsignor cerretti-che diventò poi cardinale - mandato a parigi da benedetto xv con credenziali autografe di gasparri messe a mia disposizione, alla fine del colloquio, scambiammo così il pensiero conclusivo. egli mi chiese: siamo dunque d'accordo? . io dissi: sì , assolutamente. allora, possiamo pubblicarlo? . no. no, per una ragione, che non tocca l'accordo in se stesso, il quale per me è definitivo, bensì il tempo; fo una questione di quando, non di se. desidero insistere su questo ricordo, perchè è un tratto, che è proprio di tutta la generazione cui appartengo: allora non si subordinava tutto alla gloria. in quel momento potevo passare alla storia come colui che aveva raggiunto la pace, data la pace religiosa al suo paese, e tuttavia dissi: non ancora, giacchè avvertivo che non era sicura una condizione essenziale. ancora non sapevo come finissero le cose a parigi- o, meglio, già una situazione preoccupante si delineava- sebbene fosse tuttora in corso il compromesso tardieu, quel compromesso, che io avevo accettato e che wilson aveva accettato, e per il quale mi aveva abbracciato: quel compromesso, che ci dava su per giù quello che ci diede poi il trattato di rapallo, qualche cosa di più o qualche cosa di meno, ma c'era compenso fra quel più e quel meno. e con tutta franchezza esposi il pensier mio a monsignor cerretti: vediamo come finiscono le cose qui, a parigi. se qui va bene, se posso tornare in italia con una pace che il paese accetta, ed accettabile è il compromesso tardieu ( io me ne ero assicurato in anticipazione) , allora sara un momento di euforia, di contento, la guerra vinta, la pace conclusa ed allora, questo provvedimento posso farlo approvare dal parlamento ( perchè avevamo il parlamento con cui fare i conti ( si ride) : i dittatori vanno per le spicce) . ma, in caso contrario , no: perchè , in caso contrario, se qui la pace non è conclusa, si avrà il paese in agitazione ( fui profeta, ma non era difficile) , la irrequietudine dei partiti accentuata, inasprita, determinerà uno stato di stanchezza, di esasperazione, di rivolta. e volete che, in questo stato degli animi, noi presentiamo un progetto di tale gravità con un capo di governo di un diminuito prestigio ( come prevedevo, e come poi fu e come doveva essere) ? in una tale situazione, chi vorrà combattere orlando, combatterà il vostro progetto. aspettate: non vi chiedo che un tempo breve. a proposito del famoso memoriale cerretti, che fu poi stampato per iniziativa del vaticano, il curioso è che mussolini accennò a lungo, nel discorso che fece allora alla camera, a quel mio accordo; ma non io gli avevo dato gli elementi; io non lo avevo detto mai a nessuno. noi siciliani non amiamo di parlare delle cose da noi fatte o dette: c'è , se volete, un certo fondo della cosiddetta omertà . e, difatti, non mi vedete mai interloquire, non pubblico memorie, ed avrei tante cose da dire anche contro certe accuse stolte, false, che mi sono state rivolte. dunque, allora mussolini le cose che disse non le seppe da me, perchè non lo rividi mai dal 1925; da allora non l'ho incontrato mai più . ci teneva, però , naturalmente la santa sede a far valere questa azione del rappresentante dello stato precedente, legittimo. dopo tutta questa piuttosto diffusa premessa, potete ben figurarvi come io non abbia alcuna riserva da opporre circa il riferimento fatto dal progetto di costituzione ai patti lateranensi: quindi, qui il mio dubbio non è politico, è tecnico, perchè l'includere qui una rinunzia al diritto sovrano di denunziare un trattato, mi sembra che costituisca un limite della sovranità . questo, ripeto, è il punto di vista tecnico. ma vi è il punto di vista politico, che in me prevale. ho letto in un giornale che avrei voluto portare, ma l'ho perduto, perchè disgraziatamente sono disordinatissimo- se avessi conservato tutto, avrei un bell'archivio- ho letto, dicevo, una intervista dell'onorevole togliatti. recentissima. e l'onorevole togliatti, parlando in via generale diceva: noi, come partito comunista, deprechiamo di aprire un periodo che interrompa o turbi la pace religiosa. non so se quella intervista fosse esatta; essa, inoltre, aggiungeva: noi non assumeremo questa responsabilità , non lo desideriamo, non lo vogliamo. ora io, francamente, non posso aspirare alla possibilità audace di trovarmi più a sinistra dell'onorevole togliatti ( si ride) . e quindi, non vorrei, anzi spero, invoco che non mi trovi di fronte alla necessità di dover sacrificare il mio tecnicismo ad una esigenza politica superiore. mi auguro perciò che, nell'interesse delle cose, il quale deve stare molto al di sopra degli interessi dei partiti, si trovi quella formula che possa derimere il dubbio tecnico e consentire una votazione d'accordo. il secondo argomento, sul quale debbo pur dire una parola da un punto di vista squisitamente politico, è quello concernente la questione delle regioni, cui alluse ieri il mio amico nitti nel suo ammirevole discorso. anche qui io ho un ricordo. la esperienza ha fatto sorgere in me un dubbio: cioè , se i nostri antenati, nel momento della formazione dello stato d'italia, bene avessero fatto a non preferire la forma federale. certo è che le forme federali han resistito meglio alla tormenta rivoluzionaria di questo periodo ultrarivoluzionario. federale è lo stato americano, federale è la repubblica sovietica, federale è la piccola eppur così grande svizzera. ( interruzione una voce. la germania. ) ci venivo da me ( si ride) . la germania ma la germania fu solo formalmente uno stato federale. esso era nato col predominio della prussia: un predominio, il quale cominciava con essere, per così dire, numerico e finiva con essere una sopraffazione politica. era un falso stato federale ed è naturale che quella forma fosse caduta; ma sì fatta caduta non fu certo a vantaggio della germania, perchè l'hitlerismo aggravò il kaiserismo. dunque, io non so se, in origine, non sarebbe stato preferibile mantenere il vincolo federale e costituire il nuovo stato con questa forma. ma il non averlo fatto allora crea ora una difficoltà , per se stessa insuperabile: come ricostruiamo queste regioni? in rapporto all'appartenenza ai pre-stati, ci sarebbe stato allora un nesso, che oggi non c'è più . ecco la difficoltà maggiore, che oggi avverto: da ciò , la conseguenza di dover usare molta cautela. ma questo non vale per le isole, poichè le isole, per la loro configurazione geografica, per la mentalità speciale dell'isolano, trovano in natura l'origine della loro aspirazione all'autonomia. c'è un legame tutto proprio che unisce coloro che sono nati sopra uno scoglio. quindi, l'esperimento siciliano potrebbe costituire, direi, una maniera, un banco di prova. a proposito poi dei rapporti passati come presagio di quelli futuri, io non vorrei rispondere a quelle indicazioni di cifre fatte dal mio amico nitti. io, quando parlo in sicilia, dico sempre ai miei conterranei che hanno torto o, almeno, che non sono abbastanza sereni nel valutare certe disparità di trattamento; ma quando parlo fuori della sicilia, li difendo di fronte a quelli che dicono che abbiamo torto nei nostri lamenti. diciamo pure che certi conti sarebbe meglio non fare: la sola esistenza di un conto tra fratelli mortifica ed umilia. il problema- poichè un problema c'è - va, secondo me, portato su altro campo, su un campo squisitamente politico; ma l'argomento è troppo grave e complesso per potervi qui neanche accennare. mi ha, dunque, un pò mortificato ciccio nitti quando mi ha fatto sapere che noi siciliani graviamo passivamente sul bilancio d'italia e che, dopo tutto, la nostra esportazione all'estero, in rapporto all'esportazione interna, entro l'italia, non è poi così importante come si afferma che sia. or bene, a parte la considerazione che il confronto fra le due esportazioni non ha solo differenze di quantità ma di qualità , io dirò , intanto, che all'esportazione manca, quasi interamente per ora, quello che era il nostro mercato principale ( la germania, l'europa centrale) e mancano ( ma già cominciano ad arrivare) le rimesse degli emigranti, che hanno avuto una così grande parte nella storia dell'equilibrio della nostra valuta. e quanto alla superiorità del passivo- io non sono un esperto, sono soltanto un uomo della strada, in materia finanziaria- ma proprio nel periodo, cui si riferiva nitti, trovo queste due cifre significative, nei cinque mesi dal luglio al novembre 1946: imposte dirette, 12 miliardi- la vecchia imposta classica, l'imposta propria della sovranità , su cui tanto si è scritto, come affermazione del dominio eminente dello stato su tutte le cose- 12 soli miliardi in confronto ai 20 miliardi del monopolio ( come vedete, tutto si trasforma) ; tassa ed imposte sugli affari, 41 miliardi, di cui 30 miliardi soltanto di tasse di entrata da ciò , la conseguenza: che il passivo rilevato, per cui la sicilia graverebbe sul bilancio, non deriverebbe da eccesso di spese, ma da deficienza di incassi. sottile differenza, che indica la nostra povertà di fronte alla ricchezza dell'italia del nord, dovuta ad un'organizzazione industriale, in cui si affermano le altissime qualità di quei nostri fratelli del nord, cui auguro di tutto cuore le maggiori fortune: industrie, però , che, in fondo, sono state industrie protette, e la cui protezione rappresenta, per la nostra economia, un considerevole aggravio senza corrispettivo. ma, dimentichiamo tutto ciò , perchè , del resto, dalle allusioni fatte da nitti quest'altra prova veniva pur fuori: che la sicilia non può fare a meno dell'italia e l'italia non può fare a meno della sicilia. ed è precisamente ciò che io dissi al popolo di palermo nel luglio del 1944, cioè appena tornato in libertà dalla mia reclusione ecclesiastica, da quella mia volontaria reclusione; e fu popolo acclamante, pur in quel momento in cui la paurosa catastrofe maggiormente pareva scuotesse la nostra unità di stato. ora mi piace di aggiungere qui che, in quest'ultima lotta elettorale, io ho girato tutta la sicilia, ho parlato a masse imponenti e veramente mi pareva di risalire ai tempi dell'antica ellade, alla democrazia diretta, nel contatto immediato fra l'uomo politico ed il suo popolo , che in quel momento sentivo mio così come io mi sentivo viva parte di esso. da diecine e diecine di migliaia di persone a messina, come a catania, come a siracusa, come a noto, come a caltanissetta, come a girgenti, come a palermo, insomma dovunque io fui, un solo grido proruppe, ed era grido fervente di devozione e d'amore, il grido di: viva l'italia ( vivissimi, generali applausi- moltissime congratulazioni) .
