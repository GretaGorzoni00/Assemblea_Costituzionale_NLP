onorevoli colleghi, si è detto molto male di questo progetto che noi siamo chiamati ad esaminare. io ricordo di avere letto giorni fa su un quotidiano l'articolo di un professore di diritto, il quale si meravigliava altamente che uomini politici eminenti, giuristi, magistrati, avessero potuto dare il loro avallo a questo progetto, che non faceva onore all'italia, che era stata la madre del diritto. si è fatta molta ironia a questo riguardo; anzi, troppo. taluno ha detto che nel progetto vi è del buono e del nuovo, ma che il buono non è nuovo e il nuovo non è buono. ora, io non voglio assumere il ruolo di difensore, volontario o di ufficio, ma nemmeno mi sento propenso a far da pubblico accusatore; e non soltanto perchè ciò significherebbe assumere la difesa o l'accusa di se stesso. l'assemblea costituente si trovava inizialmente in una posizione difficile. essa non aveva un testo sul quale portare la sua attenzione; non vi era un progetto predisposto dal governo. altre costituenti hanno discusso su progetti governativi. non vi erano nemmeno progetti elaborati da partiti. occorreva, adunque, un punto di partenza; e si nominò una commissione: la commissione dei 75. secondo me, questa ha dato una interpretazione estensiva al compito che le aveva affidato l'assemblea. secondo il mio punto di vista- che ebbi anche occasione di manifestare- la commissione dei 75 avrebbe dovuto soltanto delineare l'architettura fondamentale, la struttura essenziale, direi quasi la nervatura del progetto; e portare poi questo elaborato all'esame dell'assemblea costituente, che era l'organo al quale il popolo aveva demandato la funzione di costruire la nuova carta. viceversa, la commissione ha lavorato in estensione e in profondità ; ha dilatato la sfera delle sue attribuzioni e ha, perciò , sottratto a voi tutti la possibilità di una indagine diretta più larga. ma è da soggiungere, per la verità , che questo modo di procedere, se per alcun verso può sembrare un difetto, ha avuto anche i suoi vantaggi. lo ha accennato il nostro illustre presidente, onorevole terracini, quando ha detto che oggi si presenta al nostro esame un testo, che porta in sè già composti, risultato del lavoro fecondo delle commissioni, alcuni dissidi, elise alcune frizioni; presenta punti di equilibrio e di incontro che in questa sede si sarebbero potuti raggiungere con maggiori difficoltà . noi, o colleghi, siamo in una fase storica di trapasso fra un mondo che è tramontato o volge al tramonto e un altro che si affaccia, si delinea all'orizzonte, con luce incerta. noi disponiamo delle macerie del primo, ma non ancora vediamo nettamente delineati gli schemi del secondo. siamo in una fase di fermento e di travaglio, non solo nel nostro paese, ma nell'europa e nel mondo. due concezioni vediamo in contesa sulla scena: una che dirò - per brevità - occidentale, ispirata a una certa visione della vita, al rispetto dei valori dello spirito, a certi postulati filosofici, religiosi economico-sociali che danno una fisionomia in largo senso liberale al modo di vita dei singoli e della società ; e, per converso, un'altra concezione- che dirò orientale- ispirata a principi affatto diversi, collettivistici in gran parte e deterministici. e i popoli nella lotta fra queste concezioni, non hanno ancora trovato il loro punto di equilibrio, l'ubi consistam. si comporranno esse in una sintesi? o l'una prevarrà sull'altra? e quale? la guerra è stata in gran parte la figlia di questa grande crisi dell'umanità ; ma, a sua volta, è la madre di nuovi disorientamenti ed impone l'ansiosa ricerca di nuovi assetti. noi siamo dunque nel bel mezzo di un dramma, che direi cosmico; e a queste ragioni di carattere generale si aggiungono difficoltà tutte nostre, nazionali. noi non abbiamo nella nostra storia precedenti, al di fuori della repubblica romana, di costituenti popolari; la francia, nel corso della sua storia, conta numerose costituzioni, alcune delle quali fondamentali non solo per la vita di quel popolo, che se le dette, ma di tutti i popoli. noi usciamo dall'incubo profondo della tirannide, che ha durato tanto, e ha lasciato un solco che non agevolmente si può eliminare; usciamo da una disfatta militare e da una crisi istituzionale. tre eventi formidabili. non abbiamo, perciò , ancora una classe politica dirigente, che possa esprimere la coscienza popolare e sospingerne, al tempo stesso, il moto. siamo, dunque, chiamati a darci la costituzione in un momento di grande crisi e di grande difficoltà . che cosa vogliamo? quale posizione prenderemo nella lotta fra libertà e tirannide? ci vorremo avviare verso una società socialista; o resteremo fedeli agli schemi liberali? la funzione di una costituzione, secondo il mio modesto parere, dovrebbe essere quella di tradurre in formule giuridiche un processo rivoluzionario già compiuto. così è stato della costituzione russa, che è venuta nel 1936; dopo circa 20 anni di esperienze rivoluzionarie, che erano entrate nel vivo della coscienza di quel popolo; e quella costituzione dura, ha superato anche il vaglio della guerra. noi, viceversa, dovremmo foggiare una carta costituzionale quasi strumento per agevolare e indirizzare una rivoluzione che non si è fatta; rivoluzione- intendiamoci- non nel senso tradizionale e un pò quarantottesco della parola, che ci richiama alle barricate o, per aggiornarci, ai mitra, ma rivoluzione che si attua attraverso le formule della legge. le rivoluzioni, oggi, si possono fare a tavolino. questo è il compito nuovo e, secondo me, in gran parte anomalo, della nostra costituzione; ed è per ciò che noi, prima nella commissione, oggi in assemblea, abbiamo incontrato e incontreremo difficoltà , che dipendono dalla attuale fase storica. ma questa ambientazione storica deve servire a qualcosa; deve servire a porre dei limiti e delle direttive a noi stessi. l'onorevole lucifero or ora ha parlato di costituzione interlocutoria- è frase brillante- come di certe sentenze del giudice, che non possono dire subito chi abbia ragione e chi abbia torto e preparano i mezzi per la statuizione definitiva; il che significa che il popolo fra non molto dovrebbe darsi una altra costituzione. io mi auguro che questo non sarà . ma il dubbio è di molti. pervasi da un profondo spirito di pessimismo- che è uno dei mali endemici del nostro popolo- molti rievocano la sorte ingloriosa toccata alla costituzione di weimar. si fanno paralleli fra l'ambiente storico, nel quale venne elaborato e foggiato quel documento, apprezzabilecome documento di dottrina, e il nostro. si dice che, come la costituzione di weimar non ebbe, non potè avere radici profonde e fu quasi una vernice esterna che non prese corpo con la materia sulla quale era posta, così la nostra costituzione di oggi non potrà essere l'espressione genuina d'un indirizzo popolare e d'una coscienza collettiva matura, che non esistono. io vorrei dire, in sintesi, che la nostra carta costituzionale dovrebbe, innanzi tutto, formulare e consacrare quei principi che si possono ritenere saldamente acquisiti alla coscienza giuridica, politica e sociale del nostro popolo; ma nello stesso tempo essa dovrebbe dare un indirizzo e un orientamento per l'avvenire. noi dobbiamo tracciare anche le vie dell'avvenire, ponendo le mete che oggi vogliamo siano raggiunte domani. in questo senso mi sembra che l'onorevole togliatti ebbe a dire, in una delle discussioni della commissione, che la costituzione doveva anche essere un ponte verso l'avvenire. il problema si pone allora come problema di fini e di mezzi; e va affrontato e risolto con chiarezza e lealtà . come si è lavorato nella commissione? io credo che vi sia stato un difetto di origine. è mancata, inizialmente, una discussione generale. era stato proposto dal nostro infaticabile e sagace presidente, l'onorevole ruini, il tema pregiudiziale: si faccia una discussione generale su quelli che debbano essere le basi di impostazione, i principi direttivi della costituzione. non si aderì a questa idea, e la commissione dei 75 si divise in sottocommissioni, le quali lavoravano ciascuna un pò nel suo chiuso; e l'opera di coordinamento venne dopo, ma si dovette esercitare necessariamente su quello che ormai era il frutto del lavoro, qualche volta la faticosa conquista, delle singole sottocommissioni. ora, io penso che se, pregiudizialmente, si fosse portata la discussione su alcuni principi fondamentali, molti di quelli che io rivelerò come errori sarebbero stati evitati. io farò la mia critica serenamente, con obbiettività , pervaso dall'ansia di dare un apporto, sia pure il più modesto, per il miglioramento di questo testo. è mancata, onorevoli colleghi, innanzi tutto, una discussione sul punto se la costituzione dovesse essere rigida o flessibile. si dette da tutti per ammesso che dovesse essere rigida. io non verrò a sostenervi che era meglio configurarla flessibile; vi sono ragioni teoriche e soprattutto pratiche che consigliano il tipo della costituzione rigida; per quanto questa rigidità - che non è cadaverica, come diceva un mio amico, ironizzando, l'altro giorno- sia, nel progetto, molto relativa, perchè il procedimento di revisione, come vedremo in sede opportuna, è di tanto facile esperimento che di poco si defferenzia dal procedimento proprio della legislazione ordinaria. già , la vita, l'efficienza, il prestigio, la durata di una costituzione non dipendono nemmeno secondo me, dal fatto che essa sia di tipo rigido o di tipo flessibile, ma piuttosto dal grado di civiltà del popolo, dalla maturità , dal senso di responsabilità degli organi costituzionali che il popolo esprime. abbiamo due esperienze in senso contrario: quella della costituzione inglese, che è flessibile, quella della costituzione americana, che è rigida; ed entrambe durano nel tempo e sono onorate dai cittadini. l'aver omesso la discussione generale sulla rigidità ha condotto a questo: che non si è fermata l'attenzione su alcuni connotati giuridici che debbano rivestire le norme che si inseriscono in una costituzione rigida. il tema fu prospettato, mi pare, dall'onorevole perassi, in sede di assemblea dei 75. una costituzione rigida presuppone, come postulato, che le norme abbiano una determinata conformazione, abbiano una determinata struttura. esse debbono essere norme giuridiche precise, debbono presentare l'attitudine ad una immediata apllicazione. non solo: debbono anche essere norme che contengono principi fondamentali; il costituente, in una costituzione rigida, non deve assolutamente indulgere a tutto ciò che è particolare, a tutto ciò che può essere contingente e che deve essere rimesso al legislatore ordinario, il quale ha il compito di seguire e di esprimere nella legge il moto progressivo della società . ora, ripeto, i connotati giuridici che avrebbero dovuto avere le norme non sono stati precisati; ed è questo un difetto di struttura, che si proietta su tutta la costituzione. ed è su questo punto che io credo noi dovremo, nel nostro riesame, portare particolarmente la nostra attenzione. la costituzione si apre con la dichiarazione dei diritti; dichiarazione che è la parte fondamentale di ogni moderna costituzione, perchè è nella precisazione dei rapporti fra l'individuo e lo stato e gli altri aggruppamenti che si muovono e vivono nella società organizzata, è in questa determinazione di rapporti che si coglie la fisionomia del tipo di stato a cui si vuol dar vita. se noi assegniamo un maggior margine di libertà all'individuo, avremo un sistema improntato a certe caratteristiche; se noi, viceversa, daremo allo stato una potestà di intervento più efficace e intensa in una serie varia di rapporti, configureremo un diverso tipo di stato. il problema degli organi e dei poteri e collegato con il tipo di stato che da quella determinazione di rapporti vien fuori. ora, evidentemente, una costituzione moderna non si poteva limitare all'enunciazione dei classici diritti di libertà . intendiamoci: questa consacrazione era indispensabile; la esperienza recente dimostra come questi principi possono essere violati e soppressi. ma occorreva, accanto ai tradizionali diritti di libertà , che impongono un limite negativo, porre quelli che, con frase non del tutto propria, si dicono diritti sociali. sono i principi, che rispondono alla esigenza della giustizia sociale, alla quale nessuno oggi si può sottrarre. può essere sentita più o meno profondamente dell'altra esigenza della libertà , ma è sempre comune a tutti. questi diritti sociali si ispirano ad un diverso principio, al principio di eguaglianza, inteso nel senso propulsivo, attivo, direi, dinamico della parola; che è più precisamente il principio della solidarietà . nella prima parte della costituzione noi leggiamo affermazioni le più varie di codesti diritti sociali. ed è , o colleghi, a questo proposito che si pone un problema di impostazione; che deriva dall'osservazione che i cosiddetti diritti sociali non configurano spesso diritti o interessi legittimi in senso stretto. noi abbiamo una nozione tecnico-giuridica del diritto, che è come una medaglia. ha il suo rovescio, che è il dovere. il diritto è una posizione giuridica subiettiva, munita di sanzione, che dà a colui che ne è titolare la possibilità di agire innanzi al giudice contro un altro soggetto, privato o pubblico, a un determinato atteggiamento. noi abbiamo del pari una nozione tecnico- giuridica dell'interesse legittimo. vi sono, viceversa, in questa parte della costituzione enunciazioni di tendenze- che io in questo momento non discuto nel merito- enunciazioni di tendenze, di propositi, di mete alle quali si vuole arrivare domani. il che, naturalmente, renderà necessaria non solo l'emanazione di apposite norme giuridiche sostanziali, ma la conformazione della struttura economico-sociale, in guisa tale che si renda possibile la traduzione in atto di questi principi. ciò potrà avvenire, per alcuni principi , domani, per altri, in un domani più lontano; per altri, forse mai. il diritto al lavoro si è potuto realizzare in russia, perchè questo paese offre il tipo di una società socialista. da noi, è il voto di una tendenza, parlarne, oggi, nella costituzione come diritto può essere, a tacer d'altro, pericoloso, per le amare delusioni cui darebbe luogo di certo pensate ai due milioni circa di disoccupati il problema di tecnica giuridica, che io pongo all'assemblea è questo: principi di questo genere, programmatici, tendenziali, finalistici, aspirazioni, devono essere collocati accanto a quelle norme che hanno un contenuto squisitamente e meramente legale e normativo, o viceversa essi devono essere più acconciamente  sistemati in una sede a sè , che potrebbe essere il preambolo della costituzione? badate, si sono chiamati diritti, ma i diritti non sono. anche la confusione terminologica si traduce spesso in confusione sostanziale. si è detto che relegarli nel preambolo significherebbe sminuirne la importanza. si è considerato da taluni il preambolo quasi come la soffitta della costituzione, nella quale si pongono i principi inutili, che servono soltanto a fare bella mostra di sè e che non verranno mai tradotti in pratica. in una intervista apparsa ieri sulla voce repubblicana, l'onorevole grieco diceva che la costituzione comincia dall'articolo primo e che tutto ciò che non è nell'articolo primo e negli articoli che seguono, non è costituzione. io mi permetto di dissentire. la costituzione comincia dal preambolo. il preambolo ha una sua propria rilevanza giuridica. in che consiste questa rilevanza? agisce in due direzioni: come indirizzo per il futuro legislatore, il quale dovrà conformare la sua attività in modo tale da dare attuazione a quelle norme di tendenza; come criterio di interpretazione, per il giudice e per l'amministratore, dell'ordinamento giuridico esistente. dal preambolo scaturisce una fonte di vita nuova, non solo per il futuro, ma anche per il presente. ora io penso che se noi verremo nell'ordine di idee di creare un preambolo nel quale potranno trovare sistemazione più adeguata questi principi programmatici, queste aspirazioni, noi snelliremo la costituzione ed eviteremo molte di quelle confusioni che oggi si devono lamentare. naturalmente, non tutto ciò che non è in senso stretto diritto, si deve mettere nel preambolo. una costituzione non è soltanto un codice di norme positive; ma non può essere nemmeno una tavola di astrazioni. qui la questione è di valutazione e di misura. noi potremo esaminare, ed è naturalmente un'indagine che non si può compiere adesso senza trascendere dai limiti di questa discussione generale, quelle situazioni giuridiche che abbiano una maggiore o minore consistenza normativa, quelle che si possono tradurre domani, in base alla valutazione che oggi si può fare del domani, e quelle viceversa che hanno bisogno di una più profonda e radicale trasformazione delle società , e quindi veramente rappresentano una tendenza verso la quale noi potremo andare, ma che non potrà essere raggiunta se non in lontano domani. un altro punto che io voglio segnalare alla vostra attenzione, e che è sempre di carattere strutturale ed investe tutto il progetto, è questo: delimitazione dei rapporti fra norma costituzionale e norma ordinaria. il collega lucifero ha detto che in questo progetto vi è mezzo codice civile, mezzo codice penale e credo anche mezzo codice di procedura. è esagerato; ma che in realtà in questo progetto vi siano molte disposizioni che, con grande utilità , potrebbero essere trasferite in altra sede, è una verità nella quale tutti dobbiamo convenire. qual'è il criterio per distinguere la norma costituzionale dalla ordinaria? un criterio predeterminato non esiste. è un problema affidato alla classe dirigente che è chiamata  a fare la costituzione, e lo risolve, direi di volta in volta, a seconda della valutazione dei fini e degli interessi politici. comunque, io vorrei suggerire di tener presente un detto di saggezza: nel dubbio, astieniti. se abbiamo il dubbio, se una norma sia costituzionale o ordinaria, optiamo per considerarla norma ordinaria. non poniamo pericolose ipoteche sul futuro; non imbrigliamo oggi quello che dovrà essere il naturale sviluppo della legislazione. questo progetto si muove fra due poli: da una parte attinge vette sublimi: ed è l'esaltazione della personalità umana, che è il motivo dominante della prima parte; poi finisce quasi nelle norme regolamentari. vi è un articolo che parla del trattamento igienico sanitario, qualcun altro accenna al trattamento da farsi ai detenuti. vi sono poi troppi riferimenti a istituti contingenti. non intendo scendere ad esemplificazioni particolari. negli articoli che disciplinano la scuola si richiamano istituti vigenti: la parificazione, l'esame di stato. cosa significano queste parole? tutto e nulla. bisogna vedere quello che si mette dentro a queste frasi. la parificazione può comportare l'adempimento di certe condizioni e può non importare niente al di fuori di un semplice decreto. vi è un articolo in questa parte del regolamento scolastico in cui si dice che l'istruzione primaria deve essere di almeno otto anni, cosicchè se, domani, si vuole ridurre a sette bisogna modificare la costituzione ( interruzione una voce all'estrema sinistra. diminuire no, aumentare sì  ) ora io francamente trovo che vi sono principi che devono essere rimandati alla legislazione ordinaria; per esempio i principi sul matrimonio. vedete, quando si è posta la questione della indissolubilità , voi lo ricordate, io votai per l'indissolubilità del matrimonio; ma restavo fermo alla pregiudiziale, che cioè questa fosse materia non da costituzione. e così tutta la disciplina dei figli nati fuori dal matrimonio. ma questa è materia da codice civile io penso con grande trepidazione a quello che avverrà nella legislazione se dovrà aver vigore l'articolo 25 pr del progetto sconvolgeremo il codice civile. ( presidenza del vicepresidente conti) vi sono principi che sono ormai saldamente acquisiti, stabilmente radicati nella coscienza giuridica collettiva. così è di alcuni canoni sulle sentenze, sull'ordinamento dei giudizi; è inutile trasferirli in sede costituzionale. vi è taluno che possa dubitare che le decisioni del giudice debbono essere motivate? vi sono invece altri principi che sono più immediatamente legati al corso progressivo dei tempi, allo svolgersi del moto sociale, e questi principi, non è bene consacrarli nella costituzione, perchè altrimenti noi esporremo questo documento a troppi mutamenti, a troppe revisioni, che ne farebbero perdere prestigio e autorità . un'altra critica è questa : è troppo largo l'uso del rinvio alla legge. il rinvio alla legge a volte è utile; ma avviene, in taluni articoli del progetto, che il rinvio esaurisca il contenuto della norma. ed allora, domando: che ragione vi è di fare una norma costituzionale quando il contenuto di questa norma lo dovremo apprendere dal legislatore ordinario? vi cito un esempio; il consiglio economico, che è un istituto che potrà avere molta importanza. nella costituzione vi è solo l'affermazione che vi sarà un consiglio economico. ma come sarà costituito e quali ne saranno le funzioni noi lo apprenderemo dalla legge. e questo è un istituto costituzionalmente disciplinato? un'altra critica, che corre sulle labbra di tutti, è quella del compromesso. facile critica. in una situazione politica come l'attuale, di fronte a forze così eterogenee, il compromesso è inevitabile; direi che è un bene. la questione è il vedere come si adopera l'arte del compromesso. non dobbiamo creare una costituzione di maggioranza, la costituzione di una classe o di un partito o di una tendenza. la mia aspirazione è che si possa dar vita alla costituzione di tutti gli italiani. il compromesso è inevitabile, adunque. bisogna vedere, dicevo, come questo strumento si adopera. ora, non sempre è stato adoperato bene. per esempio, vi sono norme contradditorie. mi permetterò di citare un esempio. vi è un articolo 64 pr, dove si dice che ogni membro del parlamento e quindi anche della camera dei senatori, rappresenta l'intera nazione, senza vincolo di mandato. è la ripetizione di un principio tradizionale. ma ve ne è un altro, l'articolo 117 pr, secondo comma, nel quale, a proposito dello scioglimento del consiglio regionale, si dice che questo scioglimento avverrà su deliberazione della camera dei senatori, ma che a questa deliberazione non potranno partecipare i senatori interessati. questo principio, evidentemente, contraddice nettamente quell'altro, perchè se i senatori, come ogni membro del parlamento, rappresentano l'intera nazione e non la regione o il collegio che li ha eletti, non vi è alcun motivo per escluderli dalla partecipazione alla deliberazione sullo scioglimento del consiglio regionale. ma codesti sono rilievi marginali, che possono essere facilmente eliminati. vi sono più profonde disarmonie. guardate l'istituto della famiglia. la famiglia è tutelata dal progetto solennemente come elemento fondamentale per la salvezza morale e la prosperità della nazione. frasi molto nobili ed elevate. ma, subito dopo, si fa un trattamento ai figli nati fuori del matrimonio uguale a quello dato ai figli nati nel matrimonio. ed allora la tutela della famiglia legittima è o non è ? vi è un articolo in tema di rapporti economici che dice che l'iniziativa privata è libera, salvo il rispetto di certi limiti. è il concetto di libertà : cioè ad ogni individuo è attribuita una sfera di autonomia nella quale egli liberamente si muove, salvo certi divieti. ma vi è un altro articolo in cui il progetto fa obbligo allo stato di dettare le norme ed i controlli necessari perchè le attività economiche possano essere amministrate e coordinate a fini sociali. e allora c'è da domandare: quale dei due principi vige? il principio improntato ad un concezione liberale, sia pure opportunamente temperata, oppure il principio di intervento statale? in un altro modo il compromesso si è manifestato; e non bene. si sono create norme vaghe, indeterminate, a volta confuse, a margini sfumati. è una forma di compromesso, perchè quando non si vuole affermare un principio nettamente, lo si diluisce, lo si deconicotinizza direi. ma questo crea incertezza. vi è tutta una serie di principi nei quali sembra che lo stato debba sempre intervenire e intensamente. in un articolo apparso sul giornale d'italia di ieri, don luigi sturzo suonava un campanello d'allarme su questa parte del progetto, e diceva: badate che qui abbiamo una statalizzazione invadente e oppressiva. forse un esame più approfondito farebbe vedere che questi principi, data la loro vaghezza e la loro elasticità , possono dire molto, ma possono dire anche poco e a volte possono dire anche niente. si vuol creare forse una disciplina in bianco, in modo che il contenuto ne sarà dato dalla maggioranza che governera? qual tipo di incerto statuto è mai questo? io vedo in ciò un attentato alla tutela delle minoranze, che è uno dei fini precipui di ogni costituzione democratica. ora io voglio passare rapidamente ad un altro aspetto: alla struttura e all'ordinamento della repubblica. qui, vorrei dire, notiamo un più spirabil aere. osservo però che non è stata data soddisfazione a quella che io reputo una delle esigenze fondamentali della democrazia moderna. taluno ha potuto dire che questo è un progetto ottocentesco. forse non è esatto. io trovo due grandi assenti in questo progetto: i partiti e le organizzazioni sindacali. oggi la vita dello stato poggia su queste forze: sulle forze organizzate del lavoro e sulle forze dei partiti. bisogna constatare il fenomeno, se anche può dispiacere. i partiti hanno una funzione pubblica nella vita dello stato moderno, talchè alcune costituzioni li disciplinano giuridicamente. il problema fondamentale è questo: attuare nell'interno dei partiti il metodo democratico che è indispensabile, perchè la democrazia possa, poi, informare tutta la vita dello stato. io non vedo, nel progetto, i rapporti tra lo stato, i partiti e le forze del lavoro. bisogna evitare che questi due ultimi elementi si possano porre fuori e contro lo stato. vi è un articolo, lo so, onorevole tupini, l'articolo 47 pr, nel quale si parla dei partiti sotto il profilo del principio di libertà ; ed è l'unico articolo nel quale, in certo senso, si delinea quella democrazia alla quale la repubblica si vorrebbe inspirare e che definirò democrazia occidentale. un altro punto sul quale io penso che noi dovremo soffermarci e a lungo, è quello del senato; anzi, dirò meglio, del bicameralismo, che presuppone due camere, fondate su principi politici diversi, autonome nel loro funzionamento. vi erano due tendenze opposte nella commissione; la tendenza che, seguendo un sillogismo apparentemente rigoroso, portava all'affermazione di una sola camera come unica detentrice della volontà popolare che si manifesta attraverso il suffragio universale ; e una tendenza, alla quale ho partecipato anch'io, che riteneva necessaria, invece, accanto alla camera dei deputati, un'altra camera. io credo ancora alla teoria degli antagonismi costituzionali; e perciò dico, e non entro nel merito, che, così come è stata creata nel progetto, la camera dei senatori non presenta elementi netti di differenziazione con la camera dei deputati. vi è soltanto l'elemento dell'età per l'elettorato attivo e per l'elettorato passivo. è un primo passo, ma un passo che non segna una demarcazione; non vedo, cioè , un principio politico diverso che giustifichi la ragion d'essere del senato e lo renda atto alla sua fondamentale funzione di equilibrio nella vita dello stato. le categorie sono così vaste che, come la pietà divina, comprendono tutto sotto le loro ali; e non segnano perciò nemmeno esse un criterio di differenziazione. un terzo punto desidero accennare: l'istituto del capo dello stato, del presidente della repubblica. creato un sistema che, sotto la apparenza bicamerale, è nella sostanza un sistema unicamerale, il capo dello stato viene ad esser posto in una posizione di dipendenza dalla camera. questo rappresenta veramente un grave pericolo: siamo sul piano inclinato del regime di assemblea, che è una delle forme dittatoriali più pericolose. credo che dovremo rimeditare questo punto per giudicare se non sia preferibile che il capo dello stato venga eletto direttamente dal popolo. si è detto, ed anch'io ho partecipato a questa opinione, che ciò potrebbe presentare un pericolo: l'investitura troppo vasta , troppo popolare, potrebbe dare al capo dello stato la sensazione di essere titolare di poteri personali. pericolo, cioè , di dittatura. ma credo che questo pericolo non esista. non esiste se noi, come è e come ritengo debba rimanere, terremo distinte le funzioni di capo dello stato da quelle di capo del governo, e non faremo del presidente della repubblica anche un cancelliere, secondo lo schema delle repubbliche presidenziali. un pericolo di regime personale, dittatoriale, può esistere là dove nell'unica persona del capo dello stato di cumuli anche la funzione di primo ministro; ma dove c'è distinzione il pericolo non si presenta. viceversa, si avrebbe il grande vantaggio di dare al capo dello stato una posizione di prestigio e di indipendenza, sicchè egli potrà essere veramente il titolare di quella che è stata definita una potestà neutra, il grande moderatore dei supremi poteri. sotto questo stesso profilo ritengo sia stato un errore non dare al capo dello stato la possibilità di partecipare al processo formativo della legge, negandogli la potestà di sanzione. si dice: il capo dello stato non negherà mai la sanzione. ma questa non è una buona ragione per togliergli la titolarità di un tal potere, che significa tenerlo estraneo dalla funzione più importante nella vita dello stato: fare le leggi. il presidente della repubblica, secondo il progetto, si limita a promulgare la legge, si limita ad una funzione esecutiva; egli esprime una volontà , ma è una volontà che si trova su un piano di esecuzione. onorevoli colleghi, io vorrei, prima di concludere questa mia breve delineazione panoramica, esprimervi quella che è la più viva apprensione del mio animo di uomo politico e di giurista. io ho la preoccupazione, ora che il progetto è composto nei suoi vari elementi e lo vedo a distanza, io ho la preoccupazione che questo progetto possa ingenerare una grande incertezza nell'ordinamento giuridico. è questo uno dei mali più funesti che possano affliggere una società civile. una grande incertezza, dicevo, non solo per le modalità di trapasso, di saldatura, di sutura con l'ordinamento giuridico esistente, ma per la necessità che avremo di fare delle leggi complementari, senza di che la costituzione non potrà avere esecuzione. avremo contrasti tra le leggi attuali e le norme della costituzione, e ci dovremo porre e dovremo risolvere questo quesito: le norme dell'ordinamento giuridico attuale, che siano in contrasto con le norme della costituzione o anche con quei tali principi soltanto programmatici e tendenziali, dovranno intendersi automaticamente abrogate o dovremo attendere che il legislatore futuro intervenga per compiere questa abrogazione? tutti problemi formidabili. ma l'incertezza più grave e permanente scaturisce dalla scrittura stessa del sistema  proposto, io mi richiamo alle norme programmatiche, alle norme vaghe, incerte, e a volte, come diceva don sturzo, nebulose, ideologiche, demagogiche magari. e domando: quando domani si cercherà di tradurle in legge, non sorgerà necessariamente una serie di dubbi, di interpretazioni diverse, di discussioni, di distinzioni, che si risolveranno in quelle famose questioni di costituzionalità per cui è dato a talune persone, particolarmente legittimate, il potere di impugnare la legge dinanzi alla corte costituzionale. più noi inseriremo nel progetto norme vaghe ed incerte, indefinite e nebulose, e più daremo vita a incertezze di interpretazione, che, sul piano positivo, si potranno tradurre in impugnative della norma, così che noi non sapremo più da quali leggi saremo governati; e i rapporti giuridici staranno sempre sotto la spada di damocle della dissoluzione. ora, la corte costituzionale deve avere una funzione veramente elevata, senza trasformarsi in superparlamento, e deve essere invocata veramente in casi eccezionali. e c'è anche un'altra considerazione. noi abbiamo una gerarchia di norme: norme costituzionali, e fra queste ve n'è qualcuna irrevocabile, e quindi supercostituzionale; poi le norme costituzionali in senso proprio ( e qui si pone il problema- ed a questo riguardo richiamo l'attenzione dei tecnici del diritto- se per avventura alle leggi a cui fa rinvio la costituzione, non si debba dare un valore particolare, che direi para-costituzionale) ; poi leggi ordinarie. è chiaro che ogni gerarchia, importando una subordinazione, può dar luogo a problemi di validità e quindi a possibilità di impugnativa. ma il peggio si verifica quando dall'ordinamento dello stato passiamo all'ordinamento della regione ; ed esaminiamo i rapporti reciproci. io sono stato contrario alla regione concepita nel modo onde è stata concepita nel progetto. discuteremo in altro momento se non sia vero che essa spezza l'unità politica ed economica dello stato. io ammetto la necessità di un ampio decentramento amministrativo, che credo sia la sola esigenza veramente sentita dalla coscienza nazionale, ed ammetto anche che un certo decentramento normativo, che si può affidare utilmente alle ragioni entro limiti di attuazione e di integrazione della legge statale; e così si realizzerà , onorevole lucifero, anche quel decentramento legislativo, a cui lei faceva riferimento, e che è una delle condizioni fondamentali perchè i parlamenti possano vivere. ma se noi accanto alle leggi dello stato poniamo le leggi della regione, la quale ha, nel progetto, una competenza vasta e non ben definita, e se teniamo presente che la legge dello stato potrà essere impugnata dalla regione e la legge della regione potrà essere impugnata dallo stato e potranno esservi conflitti tra regione e regione, - sicchè io mi domandavo, venendo qui oggi, se, per avventura, non dovremo risolvere anche questioni inerenti allo statuto personale e reale dei cittadini, che son cittadini dello stato e delle regioni, soggetti a diversi ordinamenti giuridici- voi vedete come dinanzi a noi si apra un pauroso panorama di incertezze, di possibilità di conflitti, di impugnazione di leggi. il che, ripeto, è una delle cose più funeste che possano immaginarsi nella vita di uno stato, che voglia essere uno stato di diritto. onorevoli colleghi, io ho dato uno sguardo panoramico a questo progetto. ho voluto essere ligio alle istruzioni impartite dal nostro presidente: esaminare i punti che si proiettano su tutta la struttura del sistema . questo progetto credo che non dovrà essere sottoposto ad approvazione. non dimentichiamo che è un progetto. vi dico francamente ed obiettivamente; esso è sempre un buon punto di partenza, spesso è anche un buon punto di arrivo. noi lo dovremo sottoporre a riesame, serenamente: nella forma, perchè anche la forma e la tecnica lasciano a desiderare; ma, soprattutto, nella sostanza. volendo definirla in poche parole, l'opera che dovremmo compiere sarà soprattutto un'opera di deflazione. ma dobbiamo, attraverso il nostro dibattito, richiamare sul progetto l'attenzione dell'opinione pubblica. io ho la sensazione che il paese non senta profondamente ciò che noi stiamo facendo. non vorrei che la costituzione possa essere qualche cosa di posticcio, qualche cosa che viene dall'alto, sia pure fatta da noi che veniamo dal basso. dobbiamo interessare l'opinione pubblica. sarà solamente questa che darà l'avallo definitivo; e la interesseremo se sapremo condurre un dibattito elevato, sereno e profondo. si parla tanto, oggi della necessità di consolidare la repubblica. è diventata una sorta di frase di rito: il consolidamento della repubblica. si invocano leggi speciali per il consolidamento della repubblica. ebbene, io credo sinceramente che il miglior modo per servire la repubblica è quello di fare delle buone leggi e, soprattutto, una buona costituzione. così soltanto ogni italiano, monarchico o repubblicano, potrà ritrovare in questa legge fondamentale dello stato il punto per la pacificazione, e potrà riprendere il cammino nel solco del progresso, nella libertà e nel lavoro. ( applausi- congratulazioni) .
