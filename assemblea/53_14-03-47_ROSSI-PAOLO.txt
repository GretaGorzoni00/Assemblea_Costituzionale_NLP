onorevoli colleghi, nelle disposizioni generali del progetto manca stranamente una dichiarazione che è scritta invece a capo di quasi tutte le costituzioni: l'affermazione dell'unità e della indivisibilità della repubblica; e ciò mentre si introduce l'autonomia regionale e si pone per la prima volta in termini concre ti ed attuali un problema sostanzialmente nuovo. so bene che, confinata in un lontano inciso dell'articolo 106 pr, la frase repubblica una e indivisibile esiste nel progetto, ma noi dobbiamo dichiarare subito che quella modesta forma incidentale non ci basta e non ci assicura. appunto perchè l'ordinamento regionale, sul quale avremo naturalmente anche la nostra parola da dire, non possa mai nel futuro intendersi in senso indipendentista, federalista o quasi federalista, riteniamo che l'affermazione dell'unità e indivisibilità della repubblica debba trovar posto nelle disposizioni generali e precisamente nell'articolo 1 pr. laddove si dice: l'italia è una repubblica democratica, sarà bene proclamare solennemente, di fronte al serpeggiare e talora all'esplodere di disintegratrici forze anti unitarie, che l'italia è repubblica democratica una e indivisibile, indivisibile nella solidarietà della sua economia, che sarà tanto più florida, nei suoi fini politici, che saranno tanto più facilmente raggiunti, nella sua indipendenza, che sarà tanto più sicura, quanto più e meglio il paese, amministrativamente decentrato e snello, si manterrà nazionalmente unitario e compatto. per rispondere subito ad un'affermazione fresca dell'onorevole marchesi, mi sembra quasi superfluo di dichiarare che il nostro gruppo accetterà la formula: repubblica democratica dei lavoratori. e come potrebbe essere diversamente, se siamo fieri di intitolarci appunto partito socialista dei lavoratori italiani? questa formula, prima di essere un'affermazione politica, è il riconoscimento di una imponente, di una immanente, di una massiccia verità storica. l'italia è un paese di lavoratori, dove tutto si e ' fatto e si farà con il lavoro. nulla con preziose materie prime vendute all'estero, nulla con fortunate guerre di conquista, nulla attraverso mantenute posizioni egemoniche. tutto per mezzo del lavoro , e soltanto col lavoro, dal pane che abbiamo sempre misuratamente mangiato, alla gloria senza confini della nostra civiltà artistica. con la formula repubblica di lavoratori si vogliono riaffermare, insieme, il carattere pacifico della repubblica, l'illimitata fiducia nelle risorse del lavoro, l'obbligo di ogni cittadino di prestare l'opera sua per la causa comune. ma, sia ben chiaro, per rispondere alle preoccupazioni manifestate da alcuni oratori, dall'onorevole crispo ieri, dall'onorevole russo perez poco fa, che i concetti lavoro e lavoratori sono intesi da noi nel senso più ampio, nel senso più umano. non è la repubblica degli operai e dei contadini quella che concepiamo, nè quella degli operai e dei contadini più i tecnici e i professionisti; ma una repubblica nella quale abbiano cittadinanza anche le attività non meramente economiche, una repubblica, colleghi domocratici cristiani e colleghi liberali, in cui ci sia posto per tutti i cittadini partecipanti utilmente alla vita nazionale. talune critiche, e non del tutto infondate, sono state mosse all'articolo 6 pr e all'articolo 7 pr per la precisione del loro contenuto, soprattuto per gli impegni che viene ad assumere la repubblica senza che le siano dati, contemporaneamente, dalla carta costituzionale, i mezzi per assolverli degnamente. noi non siamo così ingenui da non comprendere la serietà dell'argomento, ma pensiamo che gli articoli debbono rimanere sostanzialmente come sono e dove sono e ci opporremo a che siano trasferiti in eventuali preamboli. vogliamo che il legislatore li abbia fissi davanti agli occhi, quali scopi e con dizioni della sua attività . e sono adesso alla zona infiammata della costituzione . ma, colleghi della democrazia cristiana, è privilegio di coloro che si sentono, almeno su un punto, puri di cuore, incedere immuni per ignes. e affronto, senza timore, la strada di questo fuoco. risuonava qui l'altra sera la parola meditata di benedetto croce che interruppe- non per caso, ma per costruire un ponte fra il passato e l'avvenire- il suo diuturno lavoro di filosofo e di storico; risuonava la parola di benedetto croce, rappresentante di quel pensiero liberale che dal 1870 al 1915 diede all'italia una struttura unitaria ed un volto civile. egli ci esortava, con la sobria sua critica all'articolo 5 pr del progetto, a non insistere in quel confessionalismo apertamente professato nello statuto del 1848, scomparso di fatto e di diritto nel 1870 con la breccia di porta pia e con la legge delle guarentigie, e tornato a galla, sotto il segno del più scettico e cinico opportunismo, ad opera della dittatura fascista. confessionalismo che si radica tuttavia nel nostro progetto, come ci hanno dimostrato ampiamente, da opposti punti di vista, il liberale onorevole crispo e il neogallicano e forse giansenista. ( interruzione bruni. cattolico. rossi paolo anche i giansenisti sono cattolici, onorevolo bruni) . e come ci ha dimostrato, meglio di tutti, nella sua infuocata orazione, con argomenti a contrariis, l'onorevole riccio democristiano. il partito socialista dei lavoratori, che si vanta di riaffermare, onorare, e difendere quanto c'è di vivo e di eterno nello spirito liberale, ritiene invece che indispensabile presupposto della nostra costituzione debba essere l'intrinseca laicità . niente di più lontano da noi dell'anticlericalismo vecchio e rinascente. se si fa accusa a qualche partito di sinistra di sostenere taluni giornali a grande tiratura che io non leggo, non per timore della scomunica del santo ufficio, ma perchè francamente mi dispiacciono e mi offendono, spero che sia ben chiaro che il nostro gruppo politici non ha con essi radici comuni. l'anticlericalismo del vecchio partito socialista era rappresentato da quelle correnti borghesi e massoniche ( interruzioni) . ( interruzione tonello. era rappresentato dal popolo lavoratore) . ( commenti) . ci saranno stati anche degli operai anticlericali e certamente il nostro amico e compagno tonello è un operaio nel senso più nobile della parola; ma lasciami dire, amico e compagno tonello, lasciami dire questo: che il vero, il grossolano, l'incorreggibile anticlericale della brutta maniera nel nostro vecchio partito, l'uomo incapace per trivialità dell'animo a intendere comunque l'esigenza religiosa, l'esigenza dello spirito , fu proprio il promotore, il sottoscrittore dei patti lateranensi, benito mussolini. ( commenti- interruzioni) . ( interruzione tonello. non importa) . nella coscienza dell'amico tonello i sentimenti anticlericali sono ancora vivi; non lo sono più nella mia. non essere, amico tonello, clericale verso di me pretendendo che io la pensi esattamente come te e non costringermi ad essere confessionale nell'anticlericalismo. ( commenti- interruzioni) . ( interruzione tonello. tuo padre era anticlericale e anche socialista) . ( commenti ) . vi sono nel nostro gruppo degli amici e dei compagni illustri che , senza frequentare i sacramenti, hanno fatto con spirito religioso il pellegrinaggio di port royal e tutti, se mi permette l'amico tonello, rispettiamo quanto ha di saggio e di buono la morale cattolica. ( interruzione tonello. cristiana, sì , cattolica no) . che ha nutrito di sè la tradizione, e la dottrina cristiana, che ha alimentato di sè la nostra storia ed il nostro carattere. nè si puo ' certo parlare in altro senso di avversione o di contrasto specifico col clero italiano. taluno si è doluto- e non del tutto a torto- anche in quest'aula, che parroci e curati abbiano turbato la coscienza dei fedeli, giovandosi di mezzi religiosi per fini politici , confondendo così il divino coll'umano, il cielo colla democrazia cristiana e l'inferno col partito comunista. in realtà , salvo le eccezioni di quello spirito che chiamerò , per intenderci, cremonese , la condotta del clero italiano durante le persecuzioni antiebraiche , la lotta partigiana e l'occupazione tedesca, è stata tale, da fare superare, in parte, l'antico vallo e sostituirlo con un legame di solidarietà e di simpatia; solidarietà e simpatia, che noi, sensibili ai valori di questa natura, riaffermiamo di buon grado. e qui vi domando il permesso di una disgressione personale: vorrei esprimere il mio rispetto di laico verso la religione cattolica e la mia gratitudine per l'indicibile conforto tratto nel ventennio fascista non già dall'opera politica della curia romana o del cardinale gasparri, ma dagli scritti immortali dei padri e dei dottori della chiesa, esaltatori della libertà . ( interruzione tonello. specialmente quando si tratta di strappare i voti) . ( commenti) . da ignazio antiocheno, esposto volontariamente nella lotta contro il fascismo di allora, che si chiamava cesarismo, ai denti delle fiere, per essere, come frumento del signore, macinato e fatto farina più pura, a tommaso d'aquino, ricordato testè dal dotto collega onorevole marchesi, teorizzatore del diritto all'insurrezione. ( interruzione dell'onorevole tonello) . ( interruzione presidente terracini. onorevole tonello, la prego di non interrompere ) la revisione completa, sostanziale dell'articolo 5 pr, se non, come avremmo desiderato, l'introduzione di un'affermazione laica nell'articolo 1 della costituzione, non corrisponde ad un'istanza anticlericale. la revisione, ad onta della difesa d'ufficio del nostro illustre e caro presidente onorevole ruini, del quale dirò che mi pare inesatto e sgarbato averlo chiamato il licurgo del confusionismo italiano, ma che mi pare lecito chiamare il s. giuseppe di questa costituzione, perchè , per molti articoli, la sua paternità è puramente putativa, così come di ufficio mi sono parse le sue difese, la revisione, ad onta di quella autorevole difesa d'ufficio, è necessaria. è necessaria sotto un profilo completamente diverso, ed anzi in un certo senso opposto, ai motivi del vecchio clericalismo. è necessaria la revisione proprio per mantenere quella pace religiosa a cui tutti aspiriamo, e che sarebbe per l'appunto compromessa dal passaggio sic et simpliciter dal concordato fascista nella nostra carta costituzionale. è necessaria per impedire la rinascita di quel sentimento inutile e pericolo che si chiama anti-clericalismo. ho assistito ad un interessante dibattito poco fa tra l'onorevole marchesi e l'onorevole nitti. l'onorevole marchesi attribuiva il primo atto di nascita del concordato e dei patti lateranensi ad orlando, parigi 1919. l'onorevole nitti insorgeva dicendo: no, nitti, roma 1917. mi sia lecito introdurmi nel contrasto per dire: non orlando parigi 1919 , non roma nitti 1917, ma vienna 1914- 15, francesco giuseppe e la cancelleria austriaca si esaltano i patti lateranensi come una magnifica conquista dello stato italiano. ebbene diciamo qui quello che durante la dittatura fascista era pericoloso dire pubblicamente: fra gli scopi di guerra degli imperi centrali vi era appunto la ricostruzione di un piccolo stato teocratico temporale in roma. e francesco ruffini, esaminando i trattati lateranensi e paragonandoli articolo per articolo, virgola per virgola, col progetto austro-germanico, trovò che il concordato del 1929 non è diverso da quello che sarebbe stato imposto all'italia sconfitta per sua umiliazione, dai due kaiser. sarà certo deplorevole per voi, colleghi democristiani, ma sembra anche a me, deplorevole il pullulare di libelli antireligiosi per tutta la penisola. se con debole maggioranza, nè potrebbe essere altrimenti, l'assemblea votasse quegli articoli che danno tono confessionale al documento e che sono, in buona sostanza, i medesimi che lasciarono morire lontano dalla sua cattedra ernesto buonaiuti e avrebbero messo in un tremendo imbarazzo il vostro stesso antesignano don romolo murri, allora l'assemblea creerebbe in italia un decennio di lotta religiosa, inutile, demoralizzante, capace da sola di stremare il paese ( applausi a sinistra) , che ha bisogno invece di conservare intatte ed unite le proprie forze, per ascendere l'erta travagliata della sua rinascita. ve lo ha accennato con grande autorità l'onorevole nitti; è vero che l'onorevole nitti passa per un profeta di sciagure. ma ve lo ha fatto capire anche, con la voce dell'antica saggezza, vittorio emanuele orlando, al quale non si potrebbe certo rimproverare di essere un pessimista che veda tutto nero. intendiamoci: noi non vogliamo, come il vecchio cattolico odilon barrot ricordato nella discussione dall'amico onorevole lussu, che la legge sia atea. noi prendiamo atto volentieri che gli italiani sono naturaliter christiani e, con il guizot e il lamartine, intendiamo che la legge segua e interpreti, questa natura cristiana del popolo italiano, introducendo nelle leggi umane quanto più si può del senso originariamente cristiano della giustizia. e volutamente io dico cristiano della giustizia, perchè noi non siamo dei socialisti cosidetti scientifici, per cui il valore umano giustizia possa fare a meno del valore trascendente carità . ma non possiamo nemmeno lontanamente pensare che, mentre tutto il mondo attende con ansia nata dal tormento il trapasso da una concezione liberistica a una concezione solidaristica dello stato, il nuovo stato italiano segni, per una parte di tanto rilievo, il regresso dallo stato liberale al vecchio stato teocratico. non con diverso nome, infatti, si dovrebbe chiamare lo stato che l'onorevole la pira - mi dispiace che non ci sia questo collega che non si può avvicinare senza subire il fascino della sua nobile personalità di studioso e di asceta- ci ha fatto intravvedere, nel suo importante e, direi, grave discorso politico. non sono fra coloro che hanno trovato fuori di luogo il gesto ineffabile del divino olocausto con cui l'amico onorevole la pira ha chiuso ispiratamente le sue nobili parole. tutt'altro. quel gesto solenne, nato spontaneamente da un fervente cristiano, vi assicuro che mi ha toccato. ma esso ha costituito per me un'illuminazione politica: quello stato che l'onorevole la pira ed i suoi amici propugnano è uno stato sicuramente confessionale, uno stato sotto il segno della croce. io accetto con deferenza quel segno, ma bisogna anche preoccuparsi delle minoranze non cattoliche in italia. in questo, o amici, è vero quello che kant ha detto: la dignità e la libertà di un uomo sono la dignità e la libertà di tutti gli uomini. debbo, perciò , insistere ancora un momento nel richiamare all'assemblea alcuni principi fondamentali. essi sono ancora quelli fatti valere in un secolo di polemiche da tutti gli uomini politici e pensatori illuminati del nostro paese: non giova allo stato l'etichetta confessionale, nè giova alla chiesa la protezione del braccio secolare. ci fu un momento, nella storia contemporanea della chiesa cattolica italiana, in cui essa apparve- e fu veramente- grande. è a quel momento che si deve il rifiorire del senso religioso, a quel momento che si deve l'elezione dei 207 deputati democratici cristiani, a quel momento di contrapposizione, di lotta, di libertà . non certo ad altro momento in cui un gruppo di vescovi concordatari si recò per le vie di roma ad offrire la croce pastorale per la guerra di abissinia stato laico non vuol dire menomamente stato ateo , e nemmeno, nel nostro modo di pensare, stato areligioso. essere laico, scriveva il lavisse- e noi concordiamo- non significa limitare il pensiero umano all'orizzonte visibile, nè interdire all'uomo l'idea della perpetua ricerca di dio; significa rivendicare per la vita presente tutto lo sforzo degli uomini. per noi la laicità significa soltanto posizione dei valori religiosi nella loro sede naturale, senza la pericolosa e corruttrice contaminazione con i poteri dello stato. lasciatemi esprimere, parafrasando il detto palidario di un grande e sincero cattolico, il montlosier, il nostro esatto pensiero: noi non siamo atei e vogliamo professare pubblicamente la nostra fede in dio; non siamo anarchici e vogliamo da onesti cittadini obbedire alle leggi dello stato. ciò che non vogliamo è una legge che ci obblighi a credere in dio con la minaccia dei carabinieri ( o la perdita della nostra cattedra, se siamo sacerdoti) e un dio che ci obblighi ad obbedire alle leggi con la minaccia dell'inferno. noi contiamo, nella nostra proposta per la revisione dell'articolo 5, sulla completa e naturale solidarietà di tutta la sinistra e di quei liberali che non vogliono rinnegare la loro eredità . ho sentito- domando perdono se riferisco un discorso di corridoio- sussurrare di un compromesso fra democristiani e comunisti. ma quando, l'altra sera, io vedevo l'onorevole togliatti , con gli occhi acuti dietro le lenti, l'accento vagamente piemontese, mi pareva in questa luce di acquario, in questa penombra, di vedergli spuntare la barba a collare del conte di cavour; e penso che egli voterà - anche per non tradire i manifesti che lo pongono tra cavour e mazzini- appunto come egli sa, nel suo vivo senso della storia, che voterebbero oggi mazzini e cavour. ma noi nutriamo qui l'audace speranza di persuadere anche i democratici cristiani. crediamo- e dobbiamo crederlo- sia sincera l'affermazione, certo autorizzata, di igino giordani nel popolo dell'11 marzo: sabato l'onorevole nitti, parlando alla costituente, lesse il primo articolo della costituzione francese, e calcò , con ovvia intenzione , sull'aggettivo laique ( laica) , scoprendo una particolare preoccupazione, ribadita ieri dall'onorevole nenni. a noi essa pare più che eccessiva, poco fondata, perchè la repubblica italiana è laica quant'altra mai. se laico designa distinzione dei due poteri, nella sovranità di ciascuno entro la propria sfera, il regime italiano è laico in una maniera degna della sapienza giuridica degli italiani. orbene, se la repubblica vuole essere laica, secondo la vostra stessa intenzione, aiutateci a togliere dal progetto le affermazioni e le norme che ne fanno chiaramente una costituzione confessionale. l'onorevole tupini ha invocato il nome e l'autorità di un uomo politico francese- di secondo piano, a dire la verità - di duvergier de hauranne; ma se l'onorevole tupini accoglie il pensiero di quell'uomo politico cattolico, deve accettarlo per intero. ebbene, nella discussione del 1816 alla camera francese, il de hauranne sostenne ciò che noi oggi vogliamo: la libertà e l'indipendenza dello stato da ogni ombra di soggezione religiosa. si è rinunciato, da un forte gruppo di deputati, a chiedere la inclusione, nell'articolo 1 della costituzione, di quella dichiarazione di laicità che con voto unanime dei cattolici francesi è stata premessa alla carta costituzionale della quarta repubblica. è vero che la francia cattolica ha tutta una grande tradizione ultramontanista e gallicana, mentre l'italia è posta sotto la vasta ombra di san pietro. ebbene, anche con il vostro concorso, onorevoli colleghi democristiani, e nel supremo interesse dei più veri ed alti valori religiosi, facciamo in modo che quella vasta ombra protegga e conforti il cuore dei cattolici italiani, ma lasci indipendente e al sole, nella pienezza della sua vitale, sovrana, libertà e dignità , lo stato italiano. ( applausi a sinistra- congratulazioni) .
