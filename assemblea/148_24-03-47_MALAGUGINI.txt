il mio emendamento si limitava semplicemente ad aggiungere al testo della commissione le parole di fatto che, come abbiamo appreso dal collega laconi- con riferimento a precedenti dichiarazioni del presidente ruini- erano state omesse solo per una svista nella redazione del testo definitivo. ritiro pertanto l'emendamento. debbo però aggiungere che noi accettiamo anche l'ultima parte della formulazione dell'articolo 7 pr proposta dagli onorevoli fanfani, ecc, e precisamente le parole: e l'effettiva partecipazione di tutti i lavoratori all'organizzazione politica, economica e sociale dell'italia. quest'ultima parte, riferendosi all'effettiva partecipazione di tutti i lavoratori, ecc, è un inciso che, se ben ricordo, il compagno e collega basso avrebbe voluto fosse incluso nel primo articolo, e che ha poi accettato dovesse trovar posto nell'attuale articolo 7 pr. con questi chiarimenti noi voteremo l'articolo così emendato e completato.
