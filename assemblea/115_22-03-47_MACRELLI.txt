il gruppo repubblicano, a mezzo mio, esprime il suo dissenso dal proposto emendamento. siamo d'accordo su quello che ha dichiarato in questo momento l'onorevole presidente della commissione: al momento opportuno, si discuterà in pieno ed ognuno esprimerà il proprio pensiero a proposito della struttura organica dello stato. fissare adesso questo principio, soprattutto dopo le spiegazioni che hanno voluto dare in precedenza gli onorevoli proponenti, significherebbe anche anticipare, risolvendola oggi, una discussione che dovrà invece essere fatta a suo tempo. chi vi parla appartiene a un partito che ha sempre difeso l'unità d'italia, che ha combattuto per l'unità e per l'indipendenza della patria. noi pensiamo che l'organizzazione strutturale dello stato a base regionale sia sempre, e debba essere sempre, inquadrata nell'unità d'italia, nell'unità della patria. oggi sarebbe pregiudicevole affrontare la discussione e noi pensiamo che giustamente la commissione proponeva a voi, colleghi dell'assemblea costituente, di rinviare l'esame dell'emendamento a quando si dovrà discutere l'articolo 106 pr del progetto di costituzione.
